{
   "TA": {
      "Prapaataka": [
         {
            "Anuvakkam": [
               {
                  "Korvai": "(अ॒मुतः॑ - सु॒ - तौष॑धयो॒ द्वे च॑ )",
                  "Panchasat": [
                     {
                        "SamhitaPaata": "भ॒द्रं कर्णे॑भिः शृणु॒याम॑ देवाः ।  भ॒द्रं प॑श्येमा॒क्षभि॒र् यज॑त्राः ।  स्थि॒रैरङ्गै᳚स्तुष्टु॒वाꣳ स॑स्त॒नूभिः॑ । व्यशे॑म दे॒वहि॑तं॒ ॅयदायुः॑ ॥  स्व॒स्ति न॒ इन्द्रो॑ वृ॒द्धश्र॑वाः ।  स्व॒स्ति नः॑ पू॒षा वि॒श्ववे॑दाः ।  स्व॒स्ति न॒स्तार्क्ष्यो॒ अरि॑ष्टनेमिः ।  स्व॒स्ति नो॒ बृह॒स्पति॑र्-दधातु ॥  आप॑मापाम॒पः सर्वाः᳚ ।  अ॒स्मा-द॒स्मा-दि॒तोऽमुतः॑ ",
                        "header": "T.A.1.1.1",
                        "id": "1"
                     },
                     {
                        "SamhitaPaata": " अ॒ग्निर्वा॒युश्च॒ सूर्य॑श्च । स॒ह स॑ञ्च-स्क॒रर्द्धि॑या ॥ वा॒य्वश्वा॑ रश्मि॒पत॑यः । मरी᳚च्यात्मानो॒ अद्रु॑हः । दे॒वीर् भु॑वन॒ सूव॑रीः । पु॒त्र॒व॒त्त्वाय॑ मे सुत ॥ महानाम्नीर्-म॑हामा॒नाः । म॒ह॒सो म॑हसः॒ स्वः॑ ।  दे॒वीः प॑र्जन्य॒ सूव॑रीः । पु॒त्र॒व॒त्त्वाय॑ मे सुत ।",
                        "header": "T.A.1.1.2",
                        "id": "2"
                     },
                     {
                        "SamhitaPaata": " अ॒पाश्न्यु॑ष्णि-म॒पा रक्षः॑ । अ॒पाश्न्यु॑ष्णि-म॒पा रघं᳚ । अपा᳚घ्रा॒मप॑ चा॒वर्तिं᳚ । अप॑ दे॒वीरि॒तो हि॑त ॥ वज्रं॑ दे॒वीरजी॑ताꣳश्च ।  भुव॑नं देव॒सूव॑रीः । आ॒दि॒त्यानदि॑तिं दे॒वीं । योनि॑नोर्द्ध्व-मु॒दीष॑त ॥ शि॒वा नः॒ शन्त॑मा भवन्तु । दि॒व्या आप॒ ओष॑धयः( ) ।  सु॒मृ॒डी॒का सर॑स्वति । मा ते॒ व्यो॑म स॒न्दृशि॑ ।",
                        "header": "T.A.1.1.3",
                        "id": "3"
                     }
                  ],
                  "anuvakkam_id": "1",
                  "id": 0
               },
               {
                  "Korvai": "(य॒था॒ - ल॒क्ष॒ण - ऋ॑तु॒लक्ष॑णं॒ - भुव॑नꣳ स॒प्त च॑)",
                  "Panchasat": [
                     {
                        "SamhitaPaata": " स्मृतिः॑ प्र॒त्यक्ष॑-मैति॒ह्यं᳚ । अनु॑मान-श्चतुष्ट॒यं । ए॒तैरादि॑त्य मण्डलं ।  सर्वै॑रेव॒ विधा᳚स्यते ॥ सूर्यो॒ मरी॑चि॒माद॑त्ते । सर्वस्मा᳚द् भुव॑नाद॒धि । तस्याः पाक वि॑शेषे॒ण । स्मृ॒तं का॑ल वि॒शेष॑णं ॥  न॒दीव॒ प्रभ॑वात् का॒चित् । अ॒क्षय्या᳚थ् स्यन्द॒ते य॑था ",
                        "header": "T.A.1.2.1",
                        "id": "4"
                     },
                     {
                        "SamhitaPaata": " तान्नद्योऽभि स॑माय॒न्ति । सो॒रुः सती॑ न नि॒वर्त॑ते ॥  ए॒वन्ना॒ना स॑मुत्था॒नाः । का॒लाः स॑म्ॅवथ्स॒रꣳ श्रि॑ताः । अणुशश्च म॑हश॒श्च । सर्वे॑ समव॒यन्त्रि॑ तं ॥ स तैः᳚ स॒र्वैः स॑मावि॒ष्टः । ऊ॒रुः स॑न्न नि॒वर्त॑ते । अधि सम्ॅवथ्स॑रं ॅवि॒द्यात् ।  तदेव॑ लक्ष॒णे ।",
                        "header": "T.A.1.2.2",
                        "id": "5"
                     },
                     {
                        "SamhitaPaata": " अणुभिश्च म॑हद्भि॒श्च । स॒मारू॑ढः प्र॒दृश्य॑ते । सम्ॅवथ्सरः प्र॑त्यक्षे॒ण ।  ना॒धिस॑त्त्वः प्र॒दृश्य॑ते ॥ प॒टरो॑ विक्लि॑धः पि॒ङ्गः । ए॒तद् व॑रुण॒ लक्ष॑णं । यत्रैत॑-दुप॒दृश्य॑ते । स॒हस्रं॑ तत्र॒ नीय॑ते ॥  एकꣳ हि शिरो ना॑ना मु॒खे । कृ॒थ्स्नं त॑दृत॒ लक्ष॑णं ",
                        "header": "T.A.1.2.3",
                        "id": "6"
                     },
                     {
                        "SamhitaPaata": " उभयतः सप्ते᳚न्द्रिया॒णि । ज॒ल्पितं॑ त्वेव॒ दिह्य॑ते ॥  शुक्लकृष्णे सम्ॅव॑थ्सर॒स्य । दक्षिण वाम॑योः पा॒र्श्वयोः । तस्यै॒षा भव॑ति ॥ शु॒क्रं ते॑ अ॒न्यद्य॑ज॒तं ते॑ अ॒न्यत् ।  विषु॑रूपे॒ अह॑नी॒ द्यौरि॑वासि । विश्वा॒ हि मा॒या अव॑सि स्वधावः । भ॒द्रा ते॑ पूषन्नि॒ह रा॒तिर॒स्त्विति॑ ॥  नात्र॒ भुव॑नं ( ) । न पू॒षा । न प॒शवः॑ ।  नादित्यः सम्ॅवथ्सर एव प्रत्यक्षेण प्रियत॑मं ॅवि॒द्यात् । एतद्वै सम्ॅवथ्सरस्य प्रियत॑मꣳ रू॒पं । योऽस्य महानर्थ उत्पथ्स्यमा॑नो भ॒वति । इदं पुण्यं कु॑रुष्वे॒ति । तमाहर॑णं द॒द्यात् ।",
                        "header": "T.A.1.2.4",
                        "id": "7"
                     }
                  ],
                  "anuvakkam_id": "2",
                  "id": 0
               },
               {
                  "Korvai": "(शृ॒णो॒ - त्य॒न्यान्थ् - स॒र्वा - मे॒व षट्च॑)",
                  "Panchasat": [
                     {
                        "SamhitaPaata": " सा॒क॒ञ्जानाꣳ॑ स॒प्तथ॑माहु-रेक॒जं । षडु॑द्य॒मा ऋष॑यो देव॒जा इति॑ । तेषा॑मि॒ष्टानि॒ विहि॑तानि धाम॒शः । स्था॒त्रे रे॑जन्ते॒ विकृ॑तानि रूप॒शः ॥ कोनु॑ मर्या॒ अमि॑थितः । सखा॒ सखा॑यमब्रवीत् । जहा॑को अ॒स्मदी॑षते ॥ यस्ति॒त्याज॑ सखि॒विदꣳ॒॒ सखा॑यं ।  न तस्य॑ वा॒च्यपि॑ भा॒गो अ॑स्ति ।  यदीꣳ॑ शृ॒णोत्य॒लकꣳ॑ शृणोति ",
                        "header": "T.A.1.3.1",
                        "id": "8"
                     },
                     {
                        "SamhitaPaata": " न हि प्र॒वेद॑ सुकृ॒तस्य॒ पन्था॒मिति॑ ॥  ऋ॒तुर्. ऋ॑तुना नु॒द्यमा॑नः । विन॑नादा॒भिधा॑वः । षष्टिश्च त्रिꣳश॑का व॒ल्गाः ।  शु॒क्लकृ॑ष्णौ च॒ षाष्टि॑कौ ॥  सा॒रा॒ग॒व॒स्त्रैर्-ज॒रद॑क्षः ।  व॒स॒न्तो वसु॑भिः स॒ह । स॒म्ॅव॒थ्स॒रस्य॑ सवि॒तुः । प्रै॒ष॒कृत् प्र॑थ॒मः स्मृ॑तः ॥ अ॒मूना॒दय॑-तेत्य॒न्यान् ",
                        "header": "T.A.1.3.2",
                        "id": "9"
                     },
                     {
                        "SamhitaPaata": " अ॒मूꣳश्च॑ परि॒रक्ष॑तः । ए॒ता वा॒चः प्र॑युज्य॒न्ते । यत्रै त॑दुप॒दृश्य॑ते ॥ ए॒तदे॒व वि॑जानी॒यात् । प्र॒माणं॑ काल॒पर्य॑ये । वि॒शे॒ष॒णं तु॑ वक्ष्या॒मः । ऋ॒तूनां᳚ तन्नि॒बोध॑त ॥ शुक्लवासा॑ रुद्र॒गणः । ग्री॒ष्मेणा॑वर्त॒ते स॑ह ।  नि॒जह॑न् पृथि॑वीꣳ स॒र्वां ",
                        "header": "T.A.1.3.3",
                        "id": "10"
                     },
                     {
                        "SamhitaPaata": " ज्यो॒तिषा᳚ ऽप्रति॒ख्येन॑ सः ॥ वि॒श्व॒रू॒पाणि॑ वासाꣳ॒॒सि । आ॒दि॒त्यानां᳚ नि॒बोध॑त । सम्ॅवथ्सरीणं॑ कर्म॒फलं । वर्.षाभिर् द॑दताꣳ॒॒ सह ॥ अदुःखो॑ दुःख च॑क्षुरि॒व । तद्मा॑ पीत इव॒ दृश्य॑ते । शीतेना᳚ व्यथ॑यन्नि॒व । रु॒रुद॑क्ष इव॒ दृश्य॑ते ॥ ह्लादयते᳚ ज्वल॑तश्चै॒व ( ) ।  शा॒म्यत॑श्चास्य॒ चक्षु॑षी । यावै प्रजा भ्रꣳ॑श्य॒न्ते । सम्ॅवथ्सरात्ता भ्रꣳ॑श्य॒न्ते ॥ याः॒ प्रति॑तिष्ठ॒न्ति । संॅवथ्सरे ताः प्रति॑तिष्ठ॒न्ति । व॒॒र्॒.षाभ्य॑ इत्य॒र्थः ।",
                        "header": "T.A.1.3.4",
                        "id": "11"
                     }
                  ],
                  "anuvakkam_id": "3",
                  "id": 0
               },
               {
                  "Korvai": "(दृश्य॑त - इ॒वा - वृ॑णे)",
                  "Panchasat": [
                     {
                        "SamhitaPaata": " अक्षि॑दुः॒खोत्थि॑तस्यै॒व । वि॒प्रस॑न्ने क॒नीनि॑के । आङ्क्ते चाद्ग॑णं ना॒स्ति । ऋ॒भूणां᳚ तन्नि॒बोध॑त ॥ क॒न॒का॒भानि॑ वासाꣳ॒॒सि । अ॒हता॑नि नि॒बोध॑त ।  अन्नमश्र्नीत॑ मृज्मी॒त । अ॒हं ॅवो॑ जीव॒नप्र॑दः ॥ ए॒ता वा॒चः प्र॑युज्य॒न्ते ।  श॒रद्य॑त्रोप॒ दृश्य॑ते ",
                        "header": "T.A.1.4.1",
                        "id": "12"
                     },
                     {
                        "SamhitaPaata": "अभिधून्वन्तो-ऽभिघ्न॑न्त इ॒व । वा॒तव॑न्तो म॒रुद्ग॑णाः ॥ अमुतो जेतुमिषुमु॑खमि॒व । सन्नद्धाः सह द॑दृशे॒ ह । अपद्ध्वस्तैर्-वस्तिव॑र्णैरि॒व । वि॒शि॒खासः॑ कप॒र्दिनः ॥ अक्रुद्धस्य योथ्स्य॑मान॒स्य । कृ॒द्धस्ये॑व॒ लोहि॑नी । हेमतश्चक्षु॑षी वि॒द्यात् । अ॒क्ष्णयोः᳚ क्षिप॒णोरि॑व ।",
                        "header": "T.A.1.4.2",
                        "id": "13"
                     },
                     {
                        "SamhitaPaata": " दुर्भिक्षं देव॑लोके॒षु । म॒नूना॑मुद॒कं गृ॑हे । ए॒ता वा॒चः प्र॑वद॒न्तीः । वै॒द्युतो॑ यान्ति॒ शैशि॑रीः ॥ ता अ॒ग्निः पव॑माना॒ अन्वै᳚क्षत । इ॒ह जी॑वि॒काम-प॑रिपश्यन्न् । तस्यै॒षा भव॑ति ॥ इ॒हेह वः॑ स्वत॒पसः । मरु॑तः॒ सूर्य॑त्वचः । शर्म॑ स॒प्रथा॒ आवृ॑णे ( ) ।",
                        "header": "T.A.1.4.3",
                        "id": "14"
                     }
                  ],
                  "anuvakkam_id": "4",
                  "id": 0
               },
               {
                  "Korvai": "(श्रि॒ता - यज॑ते॒ त्रीणि॑ च)",
                  "Panchasat": [
                     {
                        "SamhitaPaata": " अति॑ ता॒म्राणि॑ वासाꣳ॒॒सि । अ॒ष्टिव॑ज्रि श॒तघ्नि॑ च ।  विश्वे देवा विप्र॑हर॒न्ति । अ॒ग्निजि॑ह्व अ॒सश्च॑त ॥ नैव देवो॑ न म॒र्त्यः । न राजा व॑रुणो॒ विभुः । नाग्निर् नेन्द्रो न प॑वमा॒नः । मा॒तृक्क॑च्च न॒ विद्य॑ते ॥ दि॒व्यस्यैका॒ धनु॑रार्त्निः ।  पृ॒थि॒व्यामप॑रा श्रि॒ता ",
                        "header": "T.A.1.5.1",
                        "id": "15"
                     },
                     {
                        "SamhitaPaata": " तस्येन्द्रो वम्रि॑रूपे॒ण । ध॒नुर्ज्या॑-मछि॒नथ्स्व॑यं ॥ तदि॑न्द्र॒धनु॑रित्य॒ज्यं । अ॒भ्रव॑र्णेषु॒ चक्ष॑ते । एतदेव शम्ॅयोर्-बार्.ह॑स्पत्य॒स्य । ए॒तद् रु॑द्रस्य॒ धनुः ॥ रु॒द्रस्य॑ त्वेव॒ धनु॑रार्त्निः । शिर॒ उत्पि॑पेष ।  स प्र॑व॒र्ग्यो॑ऽभवत् । तस्मा॒द् यः सप्र॑व॒र्ग्येण॑ य॒ज्ञेन॒ यज॑ते ( ) ।  रु॒द्रस्य॒ स शिरः॒ प्रति॑दधाति । नैनꣳ॑ रु॒द्र आरु॑को भवति । य ए॒वं ॅवेद॑ ।",
                        "header": "T.A.1.5.2",
                        "id": "16"
                     }
                  ],
                  "anuvakkam_id": "5",
                  "id": 0
               },
               {
                  "Korvai": "(नि॒जानु॑कां॒ - भव॑ति - द्रुह्या॒तां पञ्च॑ च)",
                  "Panchasat": [
                     {
                        "SamhitaPaata": " अ॒त्यू॒र्द्ध्वा॒क्षोऽति॑रश्चात् । शिशि॑रः प्र॒दृश्य॑ते ।  नैव रूपं न॑ वासाꣳ॒॒सि । न चक्षुः॑ प्रति॒दृश्य॑ते ॥ अ॒न्योन्यं॒ तु न॑ हिꣳस्रा॒तः । स॒त स्त॑द् देव॒लक्ष॑णं । लोहितोऽक्ष्णि शा॑रशी॒र्ष्णिः ।  सू॒र्यस्यो॑दय॒नं प्र॑ति ॥ त्वं करोषि॑ न्यञ्ज॒लिकां । त्वं॒ करो॑षि नि॒जानु॑कां ",
                        "header": "T.A.1.6.1",
                        "id": "17"
                     },
                     {
                        "SamhitaPaata": " निजानुकामे᳚ न्यञ्ज॒लिका । अमी वाच-मुपास॑तामि॒ति ॥  तस्मै सर्व ऋतवो॑ नम॒न्ते । मर्यादा करत्वात् प्र॑पुरो॒धां । ब्राह्मण॑ आप्नो॒ति । य ए॑वं ॅवे॒द ।  स खलु सम्ॅवथ्सर एतैः सेनानी॑भिः स॒ह ।  इन्द्राय सर्वान्-कामान॑भिव॒हति । स द्र॒॒फ्सः ।  तस्यै॒षा भव॑ति ।",
                        "header": "T.A.1.6.2",
                        "id": "18"
                     },
                     {
                        "SamhitaPaata": " अव॑ द्र॒फ्सो अꣳ॑श॒मती॑मतिष्ठत् । इ॒या॒नः कृ॒ष्णो द॒शभिः॑ स॒हस्रैः᳚ ।  आव॒र्त-मिन्द्रः॒ शच्या॒ धम॑न्तं । उपस्नुहि तं नृमणा-मथ॑द्रामि॒ति ॥ एतयै वेन्द्रः सला वृ॑क्या स॒ह । असुरान् प॑रिवृ॒श्चति । पृथि॑व्यꣳ॒॒ शुम॑ती । ताम॒न्व-व॑स्थितः सम्ॅवथ्स॒रो दि॒वञ्च॑ ।  नैवं ॅविदुषा-ऽऽचार्या᳚न् तेवा॒सिनौ । अन्योन्यस्मै᳚ द्रुह्या॒तां ( ) । यो द्रु॒ह्यति । भ्रश्यते स्व॑र्गाल् लो॒कात् । इत्यतु म॑ण्डला॒नि । सूर्य मण्डला᳚ न्याख्या॒यिकाः । अत ऊर्द्ध्वꣳस॑निर्व॒चनाः ।",
                        "header": "T.A.1.6.3",
                        "id": "19"
                     }
                  ],
                  "anuvakkam_id": "6",
                  "id": 0
               },
               {
                  "Korvai": "(सा॒कं - प्ला॒क्षि - स्तप्त्रि॑तपा॒ - नाना॑सूर्याः॒ - सूर्या॒ - +नव॑ च)",
                  "Panchasat": [
                     {
                        "SamhitaPaata": "आरोगो भ्राजः पटरः॑ पत॒ङ्गः । स्वर्णरो ज्योतिषीमान्॑. विभा॒सः । ते अस्मै सर्वे दिवमा॑तप॒न्ति । ऊर्जं दुहाना अनपस्फुर॑न्त इ॒ति ॥ कश्य॑पोऽष्ट॒मः । स महामेरुं न॑ जहा॒ति । तस्यै॒षा भव॑ति ॥ यत्ते॒ शिल्पं॑ कश्यप रोच॒नाव॑त् । इ॒न्द्रि॒याव॑त् पुष्क॒लं चि॒त्रभा॑नु ।  यस्मि॒न् थ्सूर्या॒ अर्पि॑ताः स॒प्त सा॒कं ",
                        "header": "T.A.1.7.1",
                        "id": "20"
                     },
                     {
                        "SamhitaPaata": " तस्मिन् राजान-मधिविश्रये॑ममि॒ति ॥ ते अस्मै सर्वे कश्यपा-ज्ज्योति॑र् -लभ॒न्ते । तान्थ्सोमः कश्यपादधि॑ निर्द्ध॒मति । भ्रस्ता कर्म कृ॑दिवै॒वं ॥ प्राणो जीवानीन्द्रिय॑ जीवा॒नि । सप्त शीर्.ष॑ण्याः प्रा॒णाः ।  सूर्या इ॑त्याचा॒र्याः ॥ अपश्यमह मेतान्थ् सप्त सू᳚र्यानि॒ति । पञ्चकर्णो॑ वाथ्स्या॒यनः । सप्तकर्ण॑श्च प्ला॒क्षिः ",
                        "header": "T.A.1.7.2",
                        "id": "21"
                     },
                     {
                        "SamhitaPaata": " आनुश्रविक एव नौ कश्य॑प इ॒ति । उभौ॑ वेद॒यिते ।  न हि शेकुमिव महामे॑रुं ग॒न्तुं ॥  अपश्यमहमेतथ् सूर्यमण्डलं परिव॑र्तमा॒नं ।  गा॒र्ग्यः प्रा॑णत्रा॒तः । गच्छन्त म॑हामे॒रुं । एक॑ञ्चाज॒हतं ॥ भ्राजपटर पत॑ङ्गा नि॒हने । तिष्ठन्ना॑तप॒न्ति । तस्मा॑दि॒ह तप्त्रि॑ तपाः ",
                        "header": "T.A.1.7.3",
                        "id": "22"
                     },
                     {
                        "SamhitaPaata": " अ॒मुत्रे॒तरे । तस्मा॑दि॒हा तप्त्रि॑ तपाः ॥ तेषा॑मेषा॒ भव॑ति ॥ स॒प्त सूर्या॒ दिव॒-मनु॒ प्रवि॑ष्टाः । तान॒न्वेति॑ प॒थिभि॑र् दक्षि॒णावान्॑ । ते अस्मै सर्वे घृतमा॑तप॒न्ति । ऊर्जं दुहाना अनपस्फुर॑न्त इ॒ति ॥  सप्तर्त्विजः सूर्या इ॑त्याचा॒र्याः ॥ तेषा॑मेषा॒ भव॑ति ॥  स॒प्त दिशो॒ नाना॑ सूर्याः ",
                        "header": "T.A.1.7.4",
                        "id": "23"
                     },
                     {
                        "SamhitaPaata": "स॒प्त होता॑र ऋ॒त्विजः॑ । देवा आदित्या॑ ये स॒प्त ।  तेभिः सोमाभी रक्ष॑ण इ॒ति ॥ तद॑प्याम्ना॒यः । दिग्भ्राज ऋतू᳚न् करो॒ति ॥ एत॑यैवा॒वृता ऽऽसहस्रसूर्यताया इति वै॑शम्पा॒यनः ॥ तस्यै॒षा भव॑ति ॥  यद्द्याव॑ इन्द्र ते श॒तꣳ श॒तं भूमीः᳚ । उ॒त स्युः ।  न त्वा॑ वज्रिन्थ् स॒हस्रꣳ॒॒ सूर्याः᳚ ( ) ",
                        "header": "T.A.1.7.5",
                        "id": "24"
                     },
                     {
                        "SamhitaPaata": " अनु न जातमष्ट रोद॑सी इ॒ति ॥ नाना लिङ्गत्वा-दृतूनां नाना॑ सूर्य॒त्वं ॥ अष्टौ तु व्यवसि॑ता इ॒ति ॥ सूर्यमण्डला-न्यष्टा॑त ऊ॒र्द्ध्वं ॥  तेषा॑मेषा॒ भव॑ति ॥ चि॒त्रं दे॒वाना॒-मुद॑गा॒दनी॑कं । चक्षु॑र् मि॒त्रस्य॒ वरु॑णस्या॒ग्नेः । आऽप्रा॒ द्यावा॑ पृथि॒वी अ॒न्तरि॑क्षं ।  सूर्य आत्मा जगतस्तस्थु॑षश्चे॒ति ।",
                        "header": "T.A.1.7.6",
                        "id": "25"
                     }
                  ],
                  "anuvakkam_id": "7",
                  "id": 0
               },
               {
                  "Korvai": "(स॒माहि॑ता - दश॒स्ये॑ - उत्त॑म॒-मुच्य॑ते-गृहान्-थ्स्व॒कर्म॑भिः-पू॒र्व्या॑ रुह॑-इ॒ति)",
                  "Panchasat": [
                     {
                        "SamhitaPaata": " क्वेदमभ्रं॑ निवि॒शते । क्वायꣳ॑ सम्ॅवथ्स॒रो मि॑थः । क्वाहः क्वेयन् दे॑व रा॒त्री । क्व मासा ऋ॑तवः॒ श्रिताः ॥ अर्द्धमासा॑ मुहू॒र्ताः । निमेषास्तु॑टिभिः॒ (निमेषास्त्र॑टिभिः॒) सह । क्वेमा आपो नि॑विश॒न्ते । य॒दीतो॑ यान्ति॒ संप्र॑ति ॥ काला अफ्सु नि॑विश॒न्ते । आ॒पः सूर्ये॑ स॒माहि॑ताः ",
                        "header": "T.A.1.8.1",
                        "id": "26"
                     },
                     {
                        "SamhitaPaata": " अभ्रा᳚ण्य॒पः प्र॑पद्य॒न्ते । वि॒द्युथ्सूर्ये॑ स॒माहि॑ता ॥ अनवर्णे इ॑मे भू॒मी । इ॒यञ्चा॑सौ च॒ रोद॑सी ॥ किꣳ स्विदत्रान्त॑रा भू॒तं । ये॒नेमे वि॑धृते॒ उभे ।  वि॒ष्णुना॑ विधृ॑ते भू॒मी । इ॒ति व॑थ्सस्य॒ वेद॑ना ॥  इरा॑वती धेनु॒मती॒ हि भू॒तं । सू॒य॒व॒सिनी॒ मनु॑षे दश॒स्ये᳚ ",
                        "header": "T.A.1.8.2",
                        "id": "27"
                     },
                     {
                        "SamhitaPaata": " व्य॑ष्टभ्ना॒-द्रोद॑सी॒ विष्ण॑वे॒ते । दा॒धर्थ॑ पृथि॒वी-म॒भितो॑ म॒यूखैः᳚ ॥  किन्त-द्विष्णो र्बल॑मा॒हुः । का॒ दीप्तिः॑ किं प॒राय॑णं ।  एको॑ य॒द्धा-र॑य द्दे॒वः । रे॒जती॑ रोद॒सी उ॑भे ॥ वाताद्विष्णोर् ब॑ल मा॒हुः । अ॒क्षरा᳚द् दीप्ति॒ रुच्य॑ते । त्रि॒पदा॒द्धार॑यद् दे॒वः । यद्विष्णो॑रेक॒-मुत्त॑मं ।",
                        "header": "T.A.1.8.3",
                        "id": "28"
                     },
                     {
                        "SamhitaPaata": " अ॒ग्नयो॑ वाय॑वश्चै॒व । ए॒तद॑स्य प॒राय॑णं ॥ पृच्छामि त्वा प॑रं मृ॒त्युं । अ॒वमं॑ मद्ध्य॒मञ्च॑तुं । लो॒कञ्च॒ पुण्य॑पापा॒नां ।  ए॒तत् पृ॑च्छामि॒ संप्र॑ति ॥ अ॒मुमा॑हुः प॑रं मृ॒त्युं । प॒वमा॑नं तु॒ मद्ध्य॑मं । अ॒ग्निरे॒वाव॑मो मृ॒त्युः । च॒न्द्रमा᳚-श्चतु॒रुच्य॑ते ।",
                        "header": "T.A.1.8.4",
                        "id": "29"
                     },
                     {
                        "SamhitaPaata": " अ॒ना॒भो॒गाः प॑रं मृ॒त्युं । पा॒पाः स॑म्ॅयन्ति॒ सर्व॑दा । आभोगास्त्वेव॑ सम्ॅय॒न्ति । य॒त्र पु॑ण्यकृ॒तो ज॑नाः ॥ ततो॑ म॒द्ध्यम॑माय॒न्ति । च॒तुम॑ग्निञ्च॒ संप्र॑ति ॥ पृच्छामि त्वा॑ पाप॒कृतः । य॒त्र या॑तय॒ते य॑मः । त्वन्नस्तद् -ब्रह्म॑न् प्रब्रू॒हि । य॒दि वे᳚त्थाऽस॒तो गृ॑हान् ।",
                        "header": "T.A.1.8.5",
                        "id": "30"
                     },
                     {
                        "SamhitaPaata": " क॒श्यपा॑ दुदि॑ताः सू॒र्याः । पा॒पान्नि॑र्घ्नन्ति॒ सर्व॑दा ।  रोदस्योरन्त॑र् देशे॒षु । तत्र न्यस्यन्ते॑ वास॒वैः ॥  ते ऽशरीराः प्र॑पद्य॒न्ते ।  य॒था ऽपु॑ण्यस्य॒ कर्म॑णः । अपा᳚ण्य॒पाद॑ केशा॒सः । त॒त्र ते॑ऽयोनि॒जा ज॑नाः ॥ मृत्वा पुनर्मृत्यु-मा॑पद्य॒न्ते । अ॒द्यमा॑नाः स्व॒कर्म॑भिः ",
                        "header": "T.A.1.8.6",
                        "id": "31"
                     },
                     {
                        "SamhitaPaata": " आशातिकाः क्रिम॑य इ॒व । ततः पूयन्ते॑ वास॒वैः ॥  अपै॑तं मृ॒त्युं ज॑यति । य ए॒वं ॅवेद॑ । स खल्वैवं॑ ॅविद्ब्रा॒ह्मणः । दी॒र्घश्रु॑त्तमो॒ भव॑ति । कश्य॑प॒स्याति॑थिः॒ सिद्धग॑मनः॒ सिद्धाग॑मनः ॥  तस्यै॒षा भव॑ति ॥ आयस्मिन᳚-थ्स॒प्त वा॑स॒वाः ।  रोह॑न्ति पू॒र्व्या॑ रुहः॑ ",
                        "header": "T.A.1.8.7",
                        "id": "32"
                     },
                     {
                        "SamhitaPaata": " ऋषि॑र्.ह दीर्घ॒श्रुत्त॑मः । इन्द्रस्य घर्मो अति॑थिरि॒ति ॥  कश्यपः पश्य॑को भ॒वति । यथ्सर्वं परिपश्यती॑ति सौ॒क्ष्म्यात् ॥ अथाग्ने॑रष्टपु॑रुष॒स्य । तस्यै॒षा भव॑ति ॥ अग्ने॒ नय॑ सु॒पथा॑ रा॒ये अ॒स्मान् ।  विश्वा॑नि देव व॒युना॑नि वि॒द्वान् । यु॒यो॒द्ध्य॑स्म-ज्जु॑हुरा॒णमेनः॑ । भूयिष्ठान्ते नम उक्तिं ॅवि॑धेमे॒ति ( ) ।",
                        "header": "T.A.1.8.8",
                        "id": "33"
                     }
                  ],
                  "anuvakkam_id": "8",
                  "id": 0
               },
               {
                  "Korvai": "(व्य॒व॒दा॒ता - ह॒न्ति - ग॑र॒गिर - स्त॒पस - उद॑कं - तृप्तास॒ - श्वतु॑ष्पद॒ एकं॑ च)",
                  "Panchasat": [
                     {
                        "SamhitaPaata": " अग्निश्च जात॑वेदा॒श्च । सहोजा अ॑जिरा॒प्रभुः । वैश्वानरो न॑र्यापा॒श्च । प॒ङ्क्तिरा॑धाश्च॒ सप्त॑मः ।  विसर्पे वाष्ट॑मोऽग्नी॒नां । एतेऽष्टौ वसवः क्षि॑ता इ॒ति ॥ यथर्त्वे-वाग्ने-रर्चिर्वर्ण॑ विशे॒षाः ।  नीलार्चिश्च पीतका᳚र्चिश्चे॒ति ॥ अथ वायो-रेकादश-पुरुषस्यैकादश॑स्त्रीक॒स्य ॥  प्रभ्राजमाना व्य॑वदा॒ताः ",
                        "header": "T.A.1.9.1",
                        "id": "34"
                     },
                     {
                        "SamhitaPaata": " याश्च वासु॑कि वै॒द्युताः । रजताः परु॑षाः श्या॒माः ।  कपिला अ॑तिलो॒हिताः । ऊर्द्ध्वा अवप॑तन्ता॒श्च । वैद्युत इ॑त्येका॒दश ॥ नैनं ॅवैद्युतो॑ हिन॒स्ति । य ए॑वं ॅवे॒द ॥ स होवाच व्यासः पा॑राश॒र्यः ।  विद्युद्वधमेवाहं मृत्युमै᳚च्छमि॒ति ॥  न त्वका॑मꣳ ह॒न्ति ",
                        "header": "T.A.1.9.2",
                        "id": "35"
                     },
                     {
                        "SamhitaPaata": " य ए॑वं ॅवे॒द ॥ अथ ग॑न्धर्व॒गणाः । स्वान॒ भ्राट् । अङ्घा॑रि॒र् बंभा॑रिः । हस्तः॒ सुह॑स्तः । कृशा॑नुर् वि॒श्वाव॑सुः । मूर्द्धन्वान्थ्-सू᳚र्यव॒र्चाः ।  कृतिरित्येकादश ग॑न्धर्व॒गणाः ॥ देवाश्च म॑हादे॒वाः । रश्मयश्च देवा॑ गर॒गिरः ।",
                        "header": "T.A.1.9.3",
                        "id": "36"
                     },
                     {
                        "SamhitaPaata": " नैनं गरो॑ हिन॒स्ति । य ए॑वं ॅवे॒द ॥ गौ॒री मि॑माय सलि॒लानि॒ तक्ष॑ती । एक॑पदी द्वि॒पदी॒ सा चतु॑ष्पदी । अ॒ष्टाप॑दी॒ नव॑पदी बभू॒वुषी᳚ । सहस्राक्षरा परमे व्यो॑मन्नि॒ति ॥ वाचो॑ विशे॒षणं ॥  अथ निगद॑व्याख्या॒ताः । ताननुक्र॑मिष्या॒मः ॥  व॒राहवः॑-स्वत॒पसः ",
                        "header": "T.A.1.9.4",
                        "id": "37"
                     },
                     {
                        "SamhitaPaata": " वि॒द्युन् म॑हसो॒ धूप॑यः । श्वापयो गृहमेधा᳚श्चेत्ये॒ते । ये॒ चेमेऽशि॑मिवि॒द्विषः ॥ पर्जन्याः सप्त पृथिवीमभिव॑र्.ष॒न्ति ।  वृष्टि॑भिरि॒ति । एतयैव विभक्ति वि॑परी॒ताः । स॒प्तभि॒र्वातै॑ रुदी॒रिताः । अमूं ॅलोका-नभिव॑र्.ष॒न्ति । तेषा॑मेषा॒ भव॑ति ॥ स॒मा॒न-मे॒तदुद॑कं ",
                        "header": "T.A.1.9.5",
                        "id": "38"
                     },
                     {
                        "SamhitaPaata": "   उ॒च्चैत्य॑व॒ चाह॑भिः । भूमिं॑ प॒र्जन्या॒ जिन्व॑न्ति ।  दिवं जिन्वन्-त्यग्न॑य इ॒ति ॥ यदक्ष॑रं भू॒तकृ॑तं ।  विश्वे॑ देवा उ॒पास॑ते । म॒हर्.षि॑मस्य गो॒प्तारं᳚ । ज॒मद॑ग्नि॒-मकु॑र्वत ॥ ज॒मद॑ग्नि॒-राप्या॑यते । छन्दो॑भि-श्चतुरुत्त॒रैः । राज्ञ्ः॒ सोम॑स्य तृ॒प्तासः॑ ",
                        "header": "T.A.1.9.6",
                        "id": "39"
                     },
                     {
                        "SamhitaPaata": " ब्रह्म॑णा वी॒र्या॑वता । शि॒वा नः॑ प्र॒दिशो॒ दिशः॑ ॥ तच्छ॒ॅय्योरा वृ॑णीमहे । गा॒तुं ॅय॒ज्ञाय॑ । गा॒तुं ॅय॒ज्ञ्प॑तये । दैवी᳚ स्व॒स्तिर॑स्तु नः ।  स्व॒स्तिर् मानु॑षेभ्यः । ऊ॒र्द्ध्वं जि॑गातु भेष॒जं ।  शन्नो॑ अस्तु द्वि॒पदे᳚ । शञ्चतु॑ष्पदे ( ) ॥  सोमपा(3) असोमपा(3) इति निगद॑व्याख्या॒ताः ।",
                        "header": "T.A.1.9.7",
                        "id": "40"
                     }
                  ],
                  "anuvakkam_id": "9",
                  "id": 0
               },
               {
                  "Korvai": "(स्थो - ऽपो॑दकाभिर् - वशी - दधाथे - अ॒ग्नि - स्तयो॑ रे॒तौ व॒थ्सौ - भ॒वति च॒त्वारि॑ च)",
                  "Panchasat": [
                     {
                        "SamhitaPaata": " स॒ह॒स्र॒वृदि॑यं भू॒मिः । प॒रं ॅव्यो॑म स॒हस्र॑वृत् । अ॒श्विना॑ भुज्यू॑ नास॒त्या । वि॒श्वस्य॑ जग॒तस्प॑ती ॥ जाया भूमिः प॑तिर्व्यो॒म । मि॒थुन॑न्ता अ॒तुर्य॑थुः । पुत्रो बृहस्प॑ती रु॒द्रः । स॒रमा॑ इति॑ स्त्रीपु॒मं ॥ शु॒क्रं ॅवा॑म॒न्यद्य॑ज॒तं ॅवा॑म॒न्यत् । विषु॑रूपे॒ अह॑नी॒ द्यौरि॑व स्थः ",
                        "header": "T.A.1.10.1",
                        "id": "41"
                     },
                     {
                        "SamhitaPaata": " विश्वा॒ हि मा॒या अव॑थः स्वधावन्तौ । भ॒द्रा वां᳚ पूषणावि॒ह रा॒तिर॑स्तु ॥ वासा᳚त्यौ चि॒त्रौ जग॑तो नि॒धानौ᳚ । द्यावा॑भूमी च॒रथः॑ सꣳ॒॒ सखा॑यौ ।  ताव॒श्विना॑ रा॒सभा᳚श्वा॒ हवं॑ मे । शु॒भ॒स्प॒ती॒ आ॒गतꣳ॑ सू॒र्यया॑ स॒ह ॥ त्युग्रो॑ ह भु॒ज्यु-म॑श्विनोद मे॒घे । र॒यिन्न कश्चि॑न् ममृ॒वाॅ(2) अवा॑हाः । तमू॑हथुर्-नौ॒भिरा᳚त्म॒न्-वती॑भिः ।  अ॒न्त॒रि॒क्ष॒ प्रुड्भि॒र-पो॑दकाभिः ।",
                        "header": "T.A.1.10.2",
                        "id": "42"
                     },
                     {
                        "SamhitaPaata": " ति॒स्रः क्षप॒स्त्रिरहा॑ ऽति॒व्रज॑द्भिः । नास॑त्या भु॒ज्युमू॑हथुः पत॒ङ्गैः । स॒मु॒द्रस्य॒ धन्व॑न्ना॒र्द्रस्य॑ पा॒रे । त्रि॒भी रथैः᳚ श॒तप॑द्भिः॒ षड॑श्वैः ॥ स॒वि॒तारं॒ ॅवित॑न्वन्तं । अनु॑बद्ध्नाति शांब॒रः । आपपूर्.षं-ब॑रश्चै॒व । स॒विता॑ ऽरेप॒सो॑ ऽभवत् ॥ त्यꣳ सुतृप्तं ॅवि॑दित्वै॒व । ब॒हुसो॑म गि॒रं ॅव॑शी ",
                        "header": "T.A.1.10.3",
                        "id": "43"
                     },
                     {
                        "SamhitaPaata": " अन्वेति तुग्रो व॑क्रिया॒न्तं । आयसूयान्थ् सोम॑तृफ्सु॒षु ॥  स सङ्ग्राम-स्तमो᳚द्योऽत्यो॒तः । वाचो गाः पि॑पाति॒ तत् ।  स तद्गोभिः स्तवा᳚ ऽत्येत्य॒न्ये । र॒क्षसा॑ ऽनन्वि॒ताश्च॑ ये ॥ अ॒न्वेति॒ परि॑वृत्त्या॒ऽस्तः । ए॒वमे॒तौ स्थो॑ अश्विना । ते ए॒ते द्युः॑ पृथि॒व्योः । अह॑रह॒र्-गर्भ॑न्दधाथे ।",
                        "header": "T.A.1.10.4",
                        "id": "44"
                     },
                     {
                        "SamhitaPaata": " तयो॑ रे॒तौ व॒थ्सा व॑होरा॒त्रे । पृ॒थि॒व्या अहः॑ । दि॒वो रात्रिः॑ । ता अवि॑सृष्टौ । दंप॑ती ए॒व भ॑वतः ॥ तयो॑ रे॒तौ व॒थ्सौ । अ॒ग्निश्चा॑-दि॒त्यश्च॑ । रा॒त्रेर्व॒थ्सः । श्वे॒त आ॑दि॒त्यः । अह्नो॒ऽग्निः ",
                        "header": "T.A.1.10.5",
                        "id": "45"
                     },
                     {
                        "SamhitaPaata": "ता॒म्रो अ॑रु॒णः । ता अवि॑सृष्टौ । दम्प॑ती ए॒व भ॑वतः ॥ तयो॑ रे॒तौ व॒थ्सौ । वृ॒त्रश्च॑ वैद्यु॒तश्च॑ । अ॒ग्नेर्वृ॒त्रः । वै॒द्युत॑ आदि॒त्यस्य॑ ।  ता अवि॑सृष्टौ । दम्प॑ती ए॒व भ॑वतः ॥ तयो॑ रे॒तौ व॒थ्सौ ",
                        "header": "T.A.1.10.6",
                        "id": "46"
                     },
                     {
                        "SamhitaPaata": " उ॒ष्मा च॑ नीहा॒रश्च॑ । वृ॒त्रस्यो॒ष्मा । वै॒द्यु॒तस्य॑ नीहा॒रः । तौ तावे॒व प्रति॑पद्येते ॥ सेयꣳ रात्री॑ ग॒र्भिणी॑ पु॒त्रेण॒ सम्ॅव॑सति ।  तस्या॒ वा ए॒तदु॒ल्बणं᳚ । यद्रात्रौ॑ र॒श्मयः॑ । यथा॒ गोर्ग॒र्भिण्या॑ उ॒ल्बणं᳚ । ए॒वमे॒तस्या॑ उ॒ल्बणं᳚ ॥ प्रजयिष्णुः प्रजया च पशुभि॑श्च भ॒वति ( ) ।  य ए॑वं ॅवे॒द । एतमुद्यन्त-मपिय॑न्तञ्चे॒ति । आदित्यः पुण्य॑स्य व॒थ्सः । अथ पवि॑त्राङ्गि॒रसः ।",
                        "header": "T.A.1.10.7",
                        "id": "47"
                     }
                  ],
                  "anuvakkam_id": "10",
                  "id": 0
               },
               {
                  "Korvai": "(तत॑क्षुर् - धीमहि - ना॒म मे॑ - चिकेत - गी॒तं - प्रत्य॑मुञ्चद् - व्य॒थते - +स॒प्त च॑)",
                  "Panchasat": [
                     {
                        "SamhitaPaata": " प॒वित्र॑वन्तः॒ परि॒वाज॒मास॑ते । पि॒तैषां᳚ प्र॒त्नो अ॒भिर॑क्षति व्र॒तं । म॒हस्स॑मु॒द्रं ॅवरु॑ण स्ति॒रोद॑धे । धीरा॑ इच्छेकु॒र्द्धरु॑णेष्वा॒रभं᳚ ॥  प॒वित्रं॑ ते॒ वित॑तं॒ ब्रह्म॑ण॒स्पते᳚ । प्रभु॒र्गात्रा॑णि॒ पर्ये॑षि वि॒श्वतः॑ ।  अत॑प्ततनू॒र् न तदा॒मो अ॑श्नुते । श्रृ॒तास॒ इद्वह॑न्-त॒स्तथ् समा॑शत ॥ “ब्र॒ह्मा दे॒वानां᳚{1}” ॥ अस॑तः स॒द्ये तत॑क्षुः ",
                        "header": "T.A.1.11.1",
                        "id": "48"
                     },
                     {
                        "SamhitaPaata": " ऋष॑यः स॒प्तात्रि॑श्च॒ यत् । सर्वेऽत्रयो अ॑गस्त्य॒श्च ।  नक्ष॑त्रैः॒ शङ्कृ॑तो ऽवसन्न् ॥ अथ॑ सवितुः॒ श्यावाश्व॒स्या ऽवर्त्ति॑कामस्य ॥ अ॒मी य ऋक्षा॒ निहि॑ता स उ॒च्चा । नक्तं॒ ददृ॑श्रे॒ कुह॑चि॒द्दिवे॑युः ।  अद॑ब्धानि॒ वरु॑णस्य व्र॒तानि॑ । वि॒चा॒कश॑-च्च॒न्द्रमा॒ नक्ष॑त्रमेति ॥  तथ् स॑वि॒तुर् वरे᳚ण्यं । भर्गो॑ दे॒वस्य॑ धीमहि ",
                        "header": "T.A.1.11.2",
                        "id": "49"
                     },
                     {
                        "SamhitaPaata": " धियो॒ यो नः॑ प्रचो॒दया᳚त् ॥ तथ्स॑वि॒तुर् वृ॑णीमहे ।  व॒यं दे॒वस्य॒ भोज॑नं । श्रेष्ठꣳ॑ सर्व॒धात॑मं । तुरं॒ भग॑स्य धीमहि ॥  अपा॑गूहत सविता॒ तृभीन्॑ । सर्वा᳚न् दि॒वो अन्ध॑सः ।  नक्त॑006छ्;॒तान्य॑भवन् दृ॒शे । अस्थ्य॒स्थ्ना संभ॑विष्यामः ॥ नाम॒ नामै॒व ना॒म मे᳚ ",
                        "header": "T.A.1.11.3",
                        "id": "50"
                     },
                     {
                        "SamhitaPaata": " नपुꣳस॑कं॒ पुमाꣳ॒॒स्त्र्य॑स्मि । स्थाव॑रोऽस्म्यथ॒ जङ्ग॑मः ।  य॒जेऽयक्षि॒ यष्टा॒हे च॑ ॥ मया॑ भू॒तान्य॑यक्षत । प॒शवो॑ मम॑ भूता॒नि । अनूबन्ध्यो ऽस्म्य॑हं ॅवि॒भुः ॥ स्त्रियः॑ स॒तीः । ता उ॑ मे पुꣳ॒॒स आ॑हुः ।  पश्य॑दक्ष॒ण्वान्न-विचे॑तद॒न्धः । क॒विर्यः पु॒त्रः स इ॒मा चि॑केत ",
                        "header": "T.A.1.11.4",
                        "id": "51"
                     },
                     {
                        "SamhitaPaata": " यस्ता वि॑जा॒नाथ् स॑वि॒तुः पि॒ताऽस॑त् ॥ अ॒न्धो मणिम॑विन्दत् । तम॑नङ्गुलि॒-राव॑यत् । अ॒ग्री॒वः प्रत्य॑मुञ्चत् । तमजि॑ह्व अ॒सश्च॑त ॥  ऊर्द्ध्वमूल-म॑वाक्छा॒खं । वृ॒क्षं ॅया॑ वेद॒ संप्र॑ति । न स जातु जनः॑ श्रद्द॒द्ध्यात् । मृ॒त्युर्मा॑ मार॒यादि॑तिः ॥ हसितꣳ रुदि॑तङ्गी॒तं ",
                        "header": "T.A.1.11.5",
                        "id": "52"
                     },
                     {
                        "SamhitaPaata": " वीणा॑ पण व॒लासि॑तं । मृ॒तञ्जी॒वञ्च॑ यत्कि॒ञ्चित् ।  अ॒ङ्गानि॑ स्नेव॒ विद्धि॑ तत् ॥ अतृ॑ष्यꣳ॒॒स्तृष्य॑ ध्यायत् । अ॒स्माज्जा॒ता मे॑ मिथू॒ चरन्न्॑ । पुत्रो निर्.ऋत्या॑ वैदे॒हः । अ॒चेता॑ यश्च॒ चेत॑नः ॥ स॒ तं मणिम॑विन्दत् । सो॑ऽनङ्गुलि॒राव॑यत् ।  सो॒ऽग्री॒वः प्रत्य॑मुन्चत् ",
                        "header": "T.A.1.11.6",
                        "id": "53"
                     },
                     {
                        "SamhitaPaata": " सोऽजि॑ह्वो अ॒सश्च॑त ॥ नैतमृषिं ॅविदित्वा नग॑रं प्र॒विशेत् । य॑दि प्र॒विशेत् । मि॒थौ चरि॑त्वा प्र॒विशेत् । तथ्संभव॑स्य व्र॒तं ॥ आ॒ तम॑ग्ने र॒थन्ति॑ष्ठ । एका᳚श्वमेक॒ योज॑नं । एकचक्र॑-मेक॒धुरं ।  वा॒त ध्रा॑जि ग॒तिं ॅवि॑भो ॥ न॒ रि॒ष्यति॑ न व्य॒थते ( ) ",
                        "header": "T.A.1.11.7",
                        "id": "54"
                     },
                     {
                        "SamhitaPaata": " ना॒स्याक्षो॑ यातु॒ सज्ज॑ति । यच्छ्वेता᳚न् रोहि॑ताꣳश्चा॒ग्नेः । र॒थे यु॑क्त्वाऽधि॒तिष्ठ॑ति ॥ एकया च दशभिश्च॑ स्वभू॒ते । द्वाभ्या मिष्टये विꣳ॑शत्या॒ च । तिसृभिश्च वहसे त्रिꣳ॑शता॒ च ।  नियुद्भिर्-वायविह ता॑ विमु॒ञ्च ।",
                        "header": "T.A.1.11.8",
                        "id": "55"
                     }
                  ],
                  "anuvakkam_id": "11",
                  "id": 0
               },
               {
                  "Korvai": "(दृश्य॑ते॒ - च - मे॒ने - प॑रा॒ं॒ गता - श्च॒क्रे षट् च॑)",
                  "Panchasat": [
                     {
                        "SamhitaPaata": " आत॑नुष्व॒ प्रत॑नुष्व । उ॒द्धमाध॑म॒ सन्ध॑म । आदित्ये चन्द्र॑वर्णा॒नां । गर्भ॒ मा धे॑हि॒ यः पुमान्॑ ॥ इ॒तः सि॒क्तꣳ सूर्य॑गतं ।  च॒न्द्रम॑से॒ रस॑ङ्कृधि ।  वारादं जन॑या-ग्रे॒ऽग्निं । य एको॑ रुद्र॒ उच्य॑ते ॥  अ॒सं॒ ख्या॒ताः स॑हस्रा॒णि ।  स्म॒र्यते॑ न च॒ दृश्य॑ते ",
                        "header": "T.A.1.12.1",
                        "id": "56"
                     },
                     {
                        "SamhitaPaata": "   ए॒वमे॒तन्नि॑बोधत ॥ आ म॒न्द्रै-रि॑न्द्र॒ हरि॑भिः । या॒ हि म॒यूर॑-रोमभिः । मात्वा केचिन्निये मुरि॑न्न पा॒शिनः । द॒ध॒न्वेव॒ ता इ॑हि ॥ मा म॒न्द्रै-रि॑न्द्र॒ हरि॑भिः । या॒मि म॒यूर॑ रोमभिः । मा मा केचिन्निये मुरि॑न्न पा॒शिनः । नि॒ध॒न्वेव॒ ताॅ(2) इ॑मि ॥  अणुभिश्च म॑हद्भि॒श्च ",
                        "header": "T.A.1.12.2",
                        "id": "57"
                     },
                     {
                        "SamhitaPaata": " नि॒घृष्वै॑ रस॒मायु॑तैः । कालैर्. हरित्व॑माप॒न्नैः । इन्द्राया॑हि स॒हस्र॑ युक् ॥ अ॒ग्निर् वि॒भ्राष्टि॑ वसनः । वा॒युः श्वेत॑सिकद्रु॒कः । स॒म्ॅव॒थ्स॒रो वि॑षू॒ वर्णैः᳚ । नित्या॒स्ते ऽनुच॑रास्त॒व ॥  सुब्रह्मण्योꣳ सुब्रह्मण्योꣳ सु॑ब्रह्म॒ण्य्ॐ ।  इन्द्रागच्छ हरिव आगच्छ मे॑धाति॒थेः । मेष वृषणश्व॑स्य मे॒ने ",
                        "header": "T.A.1.12.3",
                        "id": "58"
                     },
                     {
                        "SamhitaPaata": " गौरावस्कन्दिन्न-हल्या॑यै जा॒र । कौशिक-ब्राह्मण गौतम॑ब्रुवा॒ण ॥ अ॒रु॒णाश्वा॑ इ॒हाग॑ताः । वस॑वः पृथिवि॒ क्षितः॑ । अ॒ष्टौ दि॒ग्वास॑सो॒ ऽग्नयः॑ । अग्निश्च जातवेदा᳚श्चेत्ये॒ते ॥ ताम्राश्वा᳚-स्ताम्र॒रथाः । ताम्रवर्णा᳚ स्तथा॒ऽसिताः । दण्डहस्ताः᳚ खाद॒ग्दतः । इतो रुद्राः᳚ परा॒ङ्गताः ",
                        "header": "T.A.1.12.4",
                        "id": "59"
                     },
                     {
                        "SamhitaPaata": " उक्तꣳ स्थानं प्रमाणञ्च॑ पुर॒ इत ॥ बृह॒स्पति॑श्च सवि॒ता च॑ । वि॒श्वरू॑पै-रि॒हाग॑तां । रथे॑नोदक॒वर्त्म॑ना । अ॒फ्सुषा॑ इति॒ तद्द्व॑योः ॥  उक्तो वेषो॑ वासाꣳ॒॒सि च । कालावयवाना-मितः॑ प्रती॒ज्या । वासात्या॑ इत्य॒श्विनोः । कोऽन्तरिक्षे शब्दङ्क॑रोती॒ति । वासिष्ठो रौहिणो मीमाꣳ॑सां च॒क्रे ( ) । तस्यै॒षा भव॑ति ॥  “वा॒श्रेव॑ वि॒द्यु{2}” दिति॑ ॥ ब्रह्म॑ण उ॒दर॑णमसि । ब्रह्म॑ण उदी॒रण॑मसि । ब्रह्म॑ण आ॒स्तर॑णमसि । ब्रह्म॑ण उप॒स्तर॑णमसि ।",
                        "header": "T.A.1.12.5",
                        "id": "60"
                     }
                  ],
                  "anuvakkam_id": "12",
                  "id": 0
               },
               {
                  "Korvai": "(अ॒मूं दिवꣳ॑ - स॒प्तभि॑ - रे॒ते च॒त्वारि॑ च)",
                  "Panchasat": [
                     {
                        "SamhitaPaata": " अ॒ष्टयो॑नी-म॒ष्टपु॑त्रां । अ॒ष्टप॑त्नी-मि॒मां महीं᳚ । अ॒हं ॅवेद॒ न मे॑ मृत्युः ।  न चामृ॑त्युर॒घाह॑रत् ॥ अ॒ष्टयो᳚न्य॒ष्ट पु॑त्रं । अ॒ष्टप॑दि॒द-म॒न्तरि॑क्षं । अ॒हं ॅवेद॒ न मे॑ मृत्युः । न चामृ॑त्युर॒घाह॑रत् । अ॒ष्टयो॑नी-म॒ष्टपु॑त्रां । अ॒ष्टप॑त्नी-म॒मून्दिवं᳚ ",
                        "header": "T.A.1.13.1",
                        "id": "61"
                     },
                     {
                        "SamhitaPaata": " अ॒हं ॅवेद॒ न मे॑ मृत्युः ।  न चामृ॑त्युर॒घाह॑रत् ॥ “सु॒त्रामा॑णं{3}” “म॒हीमू॒षु”{4} ॥ अदि॑ति॒र्द्यौ-रदि॑ति-र॒न्तरि॑क्षं ।  अदि॑ति र्मा॒ता स पि॒ता स पु॒त्रः । विश्वे॑ दे॒वा अदि॑तिः॒ पञ्च॒ जनाः᳚ । अदि॑तिर्-जा॒त-मदि॑ति॒र्-जनि॑त्वं ॥ अ॒ष्टौ पु॒त्रासो॒ अदि॑तेः । ये जा॒ता स्त॒न्वः॑ परि॑ । दे॒वाॅ (2) उप॑प्रैथ् स॒प्तभिः॑ ",
                        "header": "T.A.1.13.2",
                        "id": "62"
                     },
                     {
                        "SamhitaPaata": " प॒रा॒ मा॒र्ता॒ण्डमास्य॑त् ॥ स॒प्तभिः॑ पु॒त्रै-रदि॑तिः । उप॒ प्रैत् पू॒र्व्यं॑ ॅयुगं᳚ । प्र॒जायै॑ मृ॒त्यवे त॑त् । प॒रा॒ मा॒र्ता॒ण्ड-माभ॑र॒दिति॑ ॥ ताननुक्र॑मिष्या॒मः ॥ मि॒त्रश्च॒ वरु॑णश्च । धा॒ता चा᳚र्य॒मा च॑ । अꣳश॑श्च॒ भग॑श्च । इन्द्रश्च विवस्वाꣳ॑श्चेत्ये॒ते ( ) ॥ \"हि॒र॒ण्य॒ग॒र्भो{5}” “हꣳ॒॒सःशु॑चि॒षत्{6}” ।  “ब्रह्म॑ जज्ञा॒नं{7}” “तदित् प॒द{8}” मिति॑ ॥  ग॒र्भः प्रा॑जाप॒त्यः । अथ॒ पुरु॑षः स॒प्तपुरु॑षः ।",
                        "header": "T.A.1.13.3",
                        "id": "63"
                     }
                  ],
                  "anuvakkam_id": "13",
                  "id": 0
               },
               {
                  "Korvai": "(प्रा॒णैरा॒पूर्य॑ति॒-मोथ्सृ॑पत॒-चोथ्स॑र्पति च॒ - मोथ्सृ॑प॒ द्वे च॑)",
                  "Panchasat": [
                     {
                        "SamhitaPaata": " योऽसौ॑ त॒पन्नु॒देति॑ । स सर्वे॑षां भू॒तानां᳚ प्रा॒णाना॒दायो॒देति॑ । मा मे᳚ प्र॒जाया॒ मा प॑शू॒नां । मा मम॑ प्रा॒णाना॒दायोद॑गाः ॥  अ॒सौ यो᳚ ऽस्त॒मेति॑ । स सर्वे॑षां भू॒तानां᳚ प्रा॒णाना॒दाया॒स्तमेति॑ । मा मे᳚ प्र॒जाया॒ मा प॑शू॒नां । मा मम॑ प्रा॒णाना॒दाया स्त॑ङ्गाः ॥  अ॒सौ य आ॒पूर्य॑ति । स सर्वे॑षां भू॒तानां᳚ प्रा॒णै रा॒पूर्य॑ति ",
                        "header": "T.A.1.14.1",
                        "id": "64"
                     },
                     {
                        "SamhitaPaata": " मा मे᳚ प्र॒जाया॒ मा प॑शू॒नां । मा मम॑ प्रा॒णै-रा॒पूरि॑ष्ठाः ॥ अ॒सौ यो॑ऽप॒क्षीय॑ति । स सर्वे॑षां भू॒तानां᳚ प्रा॒णै-रप॑क्षीयति । मा मे᳚ प्र॒जाया॒ मा प॑शू॒नां । मा मम॑ प्रा॒णै-रप॑क्षेष्ठाः ॥ अ॒मूनि॒ नक्ष॑त्राणि । सर्वे॑षां भू॒तानां᳚ प्रा॒णैरप॑ प्रसर्पन्ति॒ चोथ्स॑र्पन्ति च ।  मा मे᳚ प्र॒जाया॒ मा प॑शू॒नां ।  मा मम॑ प्रा॒णैरप॑ प्रसृपत॒ मोथ्सृ॑पत ।",
                        "header": "T.A.1.14.2",
                        "id": "65"
                     },
                     {
                        "SamhitaPaata": " इ॒मे मासा᳚-श्चार्द्धमा॒साश्च॑ ।  सर्वे॑षां भू॒तानां᳚ प्रा॒णैरप॑ प्रसर्पन्ति॒ चोथ्स॑र्पन्ति च । मा मे᳚ प्र॒जाया॒ मा प॑शू॒नां ।  मा मम॑ प्रा॒णैरप॑ प्रसृपत॒ मोथ्सृ॑पत । इ॒म ऋ॒तवः॑ । सर्वे॑षां भू॒तानां᳚ प्रा॒णैरप॑ प्रसर्पन्ति॒ चोथ्स॑र्पन्ति च ।  मा मे᳚ प्र॒जाया॒ मा प॑शू॒नां ।  मा मम॑ प्रा॒णैरप॑ प्रसृपत॒ मोथ्सृ॑पत ॥ अ॒यꣳ स॑म्ॅवथ्स॒रः ।  सर्वे॑षां भू॒तानां᳚ प्रा॒णैरप॑ प्रसर्पति॒ चोथ्स॑र्पति च ",
                        "header": "T.A.1.14.3",
                        "id": "66"
                     },
                     {
                        "SamhitaPaata": " मा मे᳚ प्र॒जाया॒ मा प॑शू॒नां । मा मम॑ प्रा॒णैरप॑ प्रसृप॒ मोथ्सृ॑प ॥  इ॒दमहः॑ । सर्वे॑षां भू॒तानां᳚ प्रा॒णै-रप॑ प्रसर्पति॒ चोथ्स॑र्पति च ।  मा मे᳚ प्र॒जाया॒ मा प॑शू॒नां । मा मम॑ प्रा॒णैरप॑ प्रसृप॒ मोथ्सृ॑प ।  इ॒यꣳ रात्रिः॑ । सर्वे॑षां भू॒तानां᳚ प्रा॒णै-रप॑ प्रसर्पति॒ चोथ्स॑र्पति च ।  मा मे᳚ प्र॒जाया॒ मा प॑शू॒नां । मा मम॑ प्रा॒णैरप॑ प्रसृप॒ मोथ्सृ॑प ( ) ॥  ओउम् भूर्भुव॒स्स्वः॑ ॥ एतद्वो मिथुनं मा नो मिथु॑नꣳ री॒ढ्वं ।",
                        "header": "T.A.1.14.4",
                        "id": "67",
                        "specialKorvai": " (योसौ॒ षोड॑शा॒मूनि॒ द्वाद॑शा॒यं चतु॑र्दश)  (उ॒देत्य॑स्त॒मेत्या॒पूर्य॑त्यप॒क्षीय॑त्य॒मूनि॒ नक्ष॑त्राणी॒ मे मासा॑ इ॒म ऋ॒तवो॒ऽयꣳ स॑म्ॅवथ्स॒र इ॒दमह॑रि॒यꣳ रात्रि॒र्दश॑)   "
                     }
                  ],
                  "anuvakkam_id": "14",
                  "id": 0
               },
               {
                  "Korvai": "(ऋभूणामादित्यानाꣳ स्थाने स्वतेज॑सा भा॒नि षट्च॑)",
                  "Panchasat": [
                     {
                        "SamhitaPaata": " अथादित्यस्याष्ट पु॑रुष॒स्य ॥  वसूना मादित्यानाꣳ स्थाने स्वतेज॑सा भा॒नि ॥  रुद्राणा-मादित्यानाꣳ स्थाने स्वतेज॑सा भा॒नि ॥  आदित्याना-मादित्यानाꣳ स्थाने स्वतेज॑सा भा॒नि ॥ सताꣳ॑सत्या॒नां । आदित्यानाꣳ स्थाने स्वतेज॑सा भा॒नि ॥ अभिधून्वता॑-मभि॒घ्नतां । वातव॑तां म॒रुतां । आदित्यानाꣳ स्थाने स्वतेज॑सा भा॒नि ॥  ऋभूणा-मादित्यानाꣳ स्थाने स्वतेज॑सा भा॒नि ( ) ॥  विश्वेषां᳚ देवा॒नां । आदित्यानाꣳ स्थाने स्वतेज॑सा भा॒नि ॥ सम्ॅवथ्सर॑स्य स॒वितुः । आदित्यस्य स्थाने स्वतेज॑सा भा॒नि ॥ ओउम् भूर्भुव॒स्स्वः॑ ।  रश्मयो वो मिथुनं मा नो मिथु॑नꣳ री॒ढ्वं ।",
                        "header": "T.A.1.15.1",
                        "id": "68"
                     }
                  ],
                  "anuvakkam_id": "15",
                  "id": 0
               },
               {
                  "Korvai": "(आरोगस्य दश॑)",
                  "Panchasat": [
                     {
                        "SamhitaPaata": " आरोगस्य स्थाने स्वतेज॑सा भा॒नि । भ्राजस्य स्थाने स्वतेज॑सा भा॒नि । पटरस्य स्थाने स्वतेज॑सा भा॒नि । पतङ्गस्य स्थाने स्वतेज॑सा भा॒नि ।  स्वर्णरस्य स्थाने स्वतेज॑सा भा॒नि ।  ज्योतिषीमतस्य स्थाने स्वतेज॑सा भा॒नि ।  विभासस्य स्थाने स्वतेज॑सा भा॒नि ।  कश्यपस्य स्थाने स्वतेज॑सा भा॒नि । ओउम् भूर्भुव॒स्स्वः॑ । आपो वो मिथुनं मा नो मिथु॑नꣳ री॒ढ्वं ।",
                        "header": "T.A.1.16.1",
                        "id": "69"
                     }
                  ],
                  "anuvakkam_id": "16",
                  "id": 0
               },
               {
                  "Korvai": "ꣳ रुद्राणाꣳ स्थाने स्वतेज॑सा भा॒ - न्यतिलोहितीनाꣳ रुद्राणीनाꣳ स्थाने स्वतेज॑सा भा॒नि (पञ्च॑ च)",
                  "Panchasat": [
                     {
                        "SamhitaPaata": "    अथ वायो-रेकादश-पुरुषस्यैकादश॑-स्त्रीक॒स्य ॥ प्रभ्राजमानानाꣳ रुद्राणाꣳ स्थाने स्वतेज॑सा भा॒नि ।  व्यवदातानाꣳ रुद्राणाꣳ स्थाने स्वतेज॑सा भा॒नि ।  वासुकिवैद्युतानाꣳ रुद्राणाꣳ स्थाने स्वतेज॑सा भा॒नि ।  रजतानाꣳ रुद्राणाꣳ स्थाने स्वतेज॑सा भा॒नि ।  परुषाणाꣳ रुद्राणाꣳ स्थाने स्वतेज॑सा भा॒नि ।  श्यामानाꣳ रुद्राणाꣳ स्थाने स्वतेज॑सा भा॒नि ।  कपिलानाꣳ रुद्राणाꣳ स्थाने स्वतेज॑सा भा॒नि ।  अतिलोहितानाꣳ रुद्राणाꣳ स्थाने स्वतेज॑सा भा॒नि ।  ऊर्द्ध्वानाꣳ रुद्राणाꣳ स्थाने स्वतेज॑सा भा॒नि ",
                        "header": "T.A.1.17.1",
                        "id": "70"
                     },
                     {
                        "SamhitaPaata": " अवपतन्तानाꣳ रुद्राणाꣳ स्थाने स्वतेज॑सा भा॒नि ।  वैद्युतानाꣳ रुद्राणाꣳ स्थाने स्वतेज॑सा भा॒नि ।  प्रभ्राजमानीनाꣳ रुद्राणीनाꣳ स्थाने स्वतेज॑सा भा॒नि ।  व्यवदातीनाꣳ रुद्राणीनाꣳ स्थाने स्वतेज॑सा भा॒नि ।  वासुकिवैद्युतीनाꣳ रुद्राणीनाꣳ स्थाने स्वतेज॑सा भा॒नि ।  रजतानाꣳ रुद्राणीनाꣳ स्थाने स्वतेज॑सा भा॒नि ।  परुषाणाꣳ रुद्राणीनाꣳ स्थाने स्वतेज॑सा भा॒नि ।  श्यामानाꣳ रुद्राणीनाꣳ स्थाने स्वतेज॑सा भा॒नि ।  कपिलानाꣳ रुद्राणीनाꣳ स्थाने स्वतेज॑सा भा॒नि ।  अतिलोहितीनाꣳ रुद्राणीनाꣳ स्थाने स्वतेज॑सा भा॒नि ( ) ।  ऊर्द्ध्वानाꣳ रुद्राणीनाꣳ स्थाने स्वतेज॑सा भा॒नि ।  अवपतन्तीनाꣳ रुद्राणीनाꣳ स्थाने स्वतेज॑सा भा॒नि ।  वैद्युतीनाꣳ रुद्राणीनाꣳ स्थाने स्वतेज॑सा भा॒नि ।  ओउम् भूर्भुव॒स्स्वः॑ ।  रूपाणि वो मिथुनं मा नो मिथु॑नꣳ री॒ढ्वं ।",
                        "header": "T.A.1.17.2",
                        "id": "71"
                     }
                  ],
                  "anuvakkam_id": "17",
                  "id": 0
               },
               {
                  "Korvai": "(स्व॑रेक॑म् च)",
                  "Panchasat": [
                     {
                        "SamhitaPaata": " अथाग्ने॑रष्ट पु॑रुष॒स्य ॥ अग्नेः पूर्व-दिश्यस्य स्थाने स्वतेज॑सा भा॒नि ।  जातवेदस उपदिश्यस्य स्थाने स्वतेज॑सा भा॒नि ।  सहोजसो दक्षिण-दिश्यस्य स्थाने स्वतेज॑सा भा॒नि ।  अजिराप्रभव उपदिश्यस्य स्थाने स्वतेज॑सा भा॒नि ।  वैश्वानरस्यापरदिश्यस्य स्थाने स्वतेज॑सा भा॒नि ।  नर्यापस उपदिश्यस्य स्थाने स्वतेज॑सा भा॒नि ।  पङ्क्तिराधस उदग्दिश्यस्य स्थाने स्वतेज॑सा भा॒नि ।  विसर्पिण उपदिश्यस्य स्थाने स्वतेज॑सा भा॒नि ।  ओउम् भूर्भुव॒स्स्वः॑( ) । दिशो वो मिथुनं मा नो मिथु॑नꣳ री॒ढ्वं ।",
                        "header": "T.A.1.18.1",
                        "id": "72",
                        "specialKorvai": "  (एतद् रश्मय आपो रूपाणि दिशः पञ्च॑) "
                     }
                  ],
                  "anuvakkam_id": "18",
                  "id": 0
               },
               {
                  "Korvai": "(दक्षिणपूर्वस्याम् नव॑)",
                  "Panchasat": [
                     {
                        "SamhitaPaata": "दक्षिणपूर्व-स्यान्दिशि विस॑र्पी न॒रकः । तस्मान्नः प॑रिपा॒हि ॥  दक्षिणा-परस्या-न्दिश्य विस॑र्पी न॒रकः ।  तस्मान्नः प॑रिपा॒हि ॥  उत्तर-पूर्वस्या-न्दिशि विषा॑दी न॒रकः ।  तस्मान्नः प॑रिपा॒हि ॥  उत्तरा-परस्या-न्दिश्य विषा॑दी न॒रकः ।  तस्मान्नः प॑रिपा॒हि ॥  ”आ यस्मिन्थ्सप्त वासवा{9}” “इन्द्रियाणि शतक्रत॑{10}” वित्ये॒ते ।",
                        "header": "T.A.1.19.1",
                        "id": "73"
                     }
                  ],
                  "anuvakkam_id": "19",
                  "id": 0
               },
               {
                  "Korvai": "(दि॒क्षु स॒प्त च॑)",
                  "Panchasat": [
                     {
                        "SamhitaPaata": "  इ॒न्द्र॒ घो॒षा वो॒ वसु॑भिः पु॒रस्ता॒-दुप॑दधतां ।  मनो॑जवसो वः पि॒तृभि॑र् दक्षिण॒त उप॑दधतां ।  प्रचे॑ता वो रु॒द्रैः प॒श्चा-दुप॑दधतां ।  वि॒श्वक॑र्मा व आदि॒त्यै-रु॑त्तर॒त उप॑दधतां । त्वष्टा॑ वो रू॒पै-रु॒परि॑ष्टा॒-दुप॑दधतां । संज्ञानं ॅवः प॑श्चादि॒ति ॥ आ॒दि॒त्यः सर्वो॒ऽग्निः पृ॑थि॒व्यां । वा॒युर॒न्तरि॑क्षे । सूर्यो॑ दि॒वि ।  च॒न्द्रमा॑ दि॒क्षु ( ) । नक्ष॑त्राणि॒ स्वलो॒के ॥ ए॒वा ह्ये॑व । ए॒वा ह्य॑ग्ने । ए॒वा हि वा॑यो । ए॒वा ही᳚न्द्र । ए॒वा हि पू॑षन्न् । ए॒वा हि दे॑वाः ।",
                        "header": "T.A.1.20.1",
                        "id": "74"
                     }
                  ],
                  "anuvakkam_id": "20",
                  "id": 0
               },
               {
                  "Korvai": "ꣳ स॑स्त॒नूभिः॑ । व्यशे॑म दे॒वहि॑तं॒ ॅयदायुः॑ ॥ स्व॒स्ति न॒ इन्द्रो॑ वृ॒द्धश्र॑वाः । स्व॒स्ति नः॑ पू॒षा वि॒श्ववे॑दाः । स्व॒स्ति न॒स्तार्क्ष्यो॒ अरि॑ष्टनेमिः । स्व॒स्ति नो॒ बृह॒स्पति॑र्-दधातु ॥ के॒तवो॒ अरु॑णासश्च । ऋ॒ष॒यो वात॑रश॒नाः( ) । प्र॒ति॒ष्ठाꣳ श॒तधा॑ हि । स॒माहि॑तासो सहस्र॒धाय॑सं ॥ शि॒वा नः॒ शन्त॑मा भवन्तु । दि॒व्या आप॒ ओष॑धयः ॥ सु॒मृ॒डी॒का सर॑स्वति । माते॒ व्यो॑म स॒न्दृशि॑ ॥ 77 (16) (स्व॑ - रु॒दीष॑त॒ - वात॑रश॒नाः षट्च॑)",
                  "Panchasat": [
                     {
                        "SamhitaPaata": " आप॑मापाम॒पः सर्वाः᳚ । अ॒स्मा-द॒स्मादि॒तोऽमुतः॑ ।  अ॒ग्निर्वा॒युश्च॒ सूर्य॑श्च । स॒ह स॑ञ्चस्क॒रर्द्धि॑या ॥  वा॒य्वश्वा॑ रश्मि॒ पत॑यः । मरी᳚च्यात्मानो॒ अद्रु॑हः ।  दे॒वी र्भु॑वन॒ सूव॑रीः । पु॒त्र॒व॒त्त्वाय॑ मे सुत ॥  महानाम्नीर्-म॑हामा॒नाः । म॒ह॒सो म॑हस॒स्स्वः॑ ",
                        "header": "T.A.1.21.1",
                        "id": "75"
                     },
                     {
                        "SamhitaPaata": " दे॒वीः प॑र्जन्य॒ सूव॑रीः । पु॒त्र॒व॒त्त्वाय॑ मे सुत ॥  अ॒पाश्न्यु॑ष्णि-म॒पा रक्षः॑ । अ॒पाश्न्यु॑ष्णि-म॒पा रघं᳚ । अपा᳚घ्रा॒मप॑ चा॒वर्तिं᳚ । अप॑ दे॒वीरि॒तो हि॑त ॥  वज्रं॑ दे॒वीरजी॑ताꣳश्च । भुव॑नं देव॒ सूव॑रीः । आ॒दि॒त्यानदि॑तिं दे॒वीं । योनि॑नोर्द्ध्व-मु॒दीष॑त ।",
                        "header": "T.A.1.21.2",
                        "id": "76"
                     },
                     {
                        "SamhitaPaata": "",
                        "header": "",
                        "id": 0
                     }
                  ],
                  "anuvakkam_id": "21",
                  "id": 0
               },
               {
                  "Korvai": "(वेद॑ - भव - त्या॒यत॑नं - भवति॒ - वेद॒ - वेद॑ - तिष्ठति - गुल्फद॒घ्नं - चा॑तुर्मा॒स्ये - ष्व॒मुमा॑दि॒त्यं प्र॒त्यक्षे॑ण॒ कम॒ग्निं चि॑नुत - उपानुवा॒क्य॑मा॒शुम॒ग्निं चि॑न्वा॒नो - मि॑थू॒या मि॑थुन॒वान् भ॑व॒त्येकं॑ च)",
                  "Panchasat": [
                     {
                        "SamhitaPaata": "    यो॑ऽपां पुष्पं॒ ॅवेद॑ । पुष्प॑वान् प्र॒जावा᳚न् पशु॒मान् भ॑वति । च॒न्द्रमा॒ वा अ॒पां पुष्पं᳚ । पुष्प॑वान् प्र॒जावा᳚न् पशु॒मान् भ॑वति ।  य ए॒वं ॅवेद॑ ॥ यो॑ऽपामा॒यत॑नं॒ ॅवेद॑ । आ॒यत॑नवान् भवति । अ॒ग्निर्वा अ॒पामा॒यत॑नं । आ॒यत॑नवान् भवति । यो᳚ऽग्नेरा॒यत॑नं॒ ॅवेद॑ ",
                        "header": "T.A.1.22.1",
                        "id": "78"
                     },
                     {
                        "SamhitaPaata": " आ॒यत॑नवान् भवति । आपो॒ वा अ॒ग्नेरा॒यत॑नं । आ॒यत॑नवान् भवति । य ए॒वं ॅवेद॑ ॥ यो॑ऽपामा॒॒यत॑नं॒ ॅवेद॑ । आ॒यत॑नवान् भवति ।  वा॒युर्वा अ॒पामा॒यत॑नं । आ॒यत॑नवान् भवति ।  यो वा॒योरा॒यत॑नं॒ ॅवेद॑ । आ॒यत॑नवान् भवति ",
                        "header": "T.A.1.22.2",
                        "id": "79"
                     },
                     {
                        "SamhitaPaata": "  आपो॒ वै वा॒योरा॒यत॑नं । आ॒यत॑नवान् भवति । य ए॒वं ॅवेद॑ ॥ यो॑ऽपामा॒यत॑नं॒ ॅवेद॑ । आ॒यत॑नवान् भवति । अ॒सौ वै तप॑न्न॒पा-मा॒यत॑नं । आ॒यत॑नवान् भवति । यो॑ऽमुष्य॒-तप॑त आ॒यत॑नं॒ ॅवेद॑ । आ॒यत॑नवान् भवति । आपो॒वा अ॒मुष्य॒-तप॑त आ॒यत॑नं ",
                        "header": "T.A.1.22.3",
                        "id": "80"
                     },
                     {
                        "SamhitaPaata": " आ॒यत॑नवान् भवति । य ए॒वं ॅवेद॑ ॥ यो॑ऽपामा॒यत॑नं॒ ॅवेद॑ । आ॒यत॑नवान् भवति । च॒न्द्रमा॒ वा अ॒पामा॒यत॑नं । आ॒यत॑नवान् भवति ।  यश्च॒न्द्रम॑स आ॒यत॑नं॒ ॅवेद॑ । आ॒यत॑नवान् भवति । आपो॒ वै च॒न्द्रम॑स आ॒यत॑नं । आ॒यत॑नवान् भवति ",
                        "header": "T.A.1.22.4",
                        "id": "81"
                     },
                     {
                        "SamhitaPaata": " य ए॒वं ॅवेद॑ ॥ यो॑ऽपामा॒यत॑नं॒ ॅवेद॑ । आ॒यत॑नवान् भवति । नक्ष॑त्राणि॒ वा अ॒पामा॒यत॑नं । आ॒यत॑नवान् भवति । यो नक्ष॑त्राणा-मा॒यत॑नं॒ ॅवेद॑ । आ॒यत॑नवान् भवति । आपो॒ वै नक्ष॑त्राणा-मा॒यत॑नं । आ॒यत॑नवान् भवति ।  य ए॒वं ॅवेद॑ ।",
                        "header": "T.A.1.22.5",
                        "id": "82"
                     },
                     {
                        "SamhitaPaata": " यो॑ऽपामा॒यत॑नं॒ ॅवेद॑ । आ॒यत॑नवान् भवति । प॒र्जन्यो॒ वा अ॒पामा॒यत॑नं । आ॒यत॑नवान् भवति ।  य: प॒र्जन्य॑-स्या॒यत॑नं॒ ॅवेद॑ ।  आ॒यत॑नवान् भवति । आपो॒ वै प॒र्जन्य॑-स्या॒यत॑नं ।  आ॒यत॑नवान् भवति । य ए॒वं ॅवेद॑ ॥ यो॑ऽपामा॒यत॑नं॒ ॅवेद॑ ।",
                        "header": "T.A.1.22.6",
                        "id": "83"
                     },
                     {
                        "SamhitaPaata": "  आ॒यत॑नवान् भवति । स॒म्ॅव॒थ्स॒रो वा अ॒पामा॒यत॑नं । आ॒यत॑नवान् भवति । यः स॑म्ॅवथ्स॒र-स्या॒यत॑नं॒ ॅवेद॑ ।  आ॒यत॑नवान् भवति । आपो॒ वै स॑म्ॅवथ्स॒र-स्या॒यत॑नं । आ॒यत॑नवान् भवति । य ए॒वं ॅवेद॑ ॥  यो᳚ऽफ्सु नावं॒ प्रति॑ष्ठितां॒ ॅवेद॑ । प्रत्ये॒व ति॑ष्ठति ",
                        "header": "T.A.1.22.7",
                        "id": "84"
                     },
                     {
                        "SamhitaPaata": " इ॒मे वै लो॒का अ॒फ्सु प्रति॑ष्ठिताः । तदे॒षाऽभ्यनू᳚क्ता ॥  अ॒पाꣳ रस॒मुद॑यꣳसन्न् । सूर्ये॑ शु॒क्रꣳ स॒माभृ॑तं । अ॒पाꣳ रस॑स्य॒ यो रसः॑ । तं ॅवो॑ गृह्णा-म्युत्त॒ममिति॑ ॥ इ॒मे वै लो॒का अ॒पाꣳ रसः॑ । ते॑ऽमुष्मि॑न्-नादि॒त्ये स॒माभ॑ताः ॥  जा॒नु॒द॒घ्नी-मु॑त्तर-वे॒दीङ्खा॒त्वा । अ॒पां पू॑रयि॒त्वा गु॑ल्फद॒घ्नं ",
                        "header": "T.A.1.22.8",
                        "id": "85"
                     },
                     {
                        "SamhitaPaata": " पुष्करपर्णैः पुष्करदण्डैः पुष्करैश्च॑ सꣳस्ती॒र्य । तस्मि॑न् विहा॒यसे । अ॒ग्निं प्र॒णीयो॑प-समा॒धाय॑ ॥ ब्र॒ह्म॒वा॒दिनो॑ वदन्ति ।  कस्मा᳚त् प्रणी॒तेऽय-म॒ग्निश्ची॒यते᳚ । साः प्र॑णी॒तेऽयम॒फ्सु ह्यय॑ञ्ची॒यते᳚ ।  अ॒सौ भुव॑ने॒ऽप्य-ना॑हिताग्नि-रे॒ताः ।  तम॒भित॑ ए॒ता अ॒भीष्ट॑का॒ उप॑दधाति ॥  अ॒ग्नि॒हो॒त्रे द॑र्.शपूर्ण-मा॒सयोः᳚ ।  प॒शु॒ब॒न्धे चा॑तुर्मा॒स्येषु॑ ",
                        "header": "T.A.1.22.9",
                        "id": "86"
                     },
                     {
                        "SamhitaPaata": " अथो॑ आहुः । सर्वे॑षु यज्ञ्क्र॒तुष्विति॑ ॥  ए॒तद्ध॑ स्म॒ वा आ॑हुः शण्डि॒लाः । कम॒ग्निञ्चि॑नुते ॥ स॒त्रि॒य-म॒ग्निञ्चि॑न्वा॒नः ।  स॒म्ॅव॒थ्स॒रं प्र॒त्यक्षे॑ण ॥ कम॒ग्निञ्चि॑नुते । सा॒वि॒त्र-म॒ग्निञ्चि॑न्वा॒नः । अ॒मुमा॑दि॒त्यं प्र॒त्यक्षे॑ण ॥ कम॒ग्निञ्चि॑नुते ",
                        "header": "T.A.1.22.10",
                        "id": "87"
                     },
                     {
                        "SamhitaPaata": " ना॒चि॒के॒त-म॒ग्निञ्चि॑न्वा॒नः । प्रा॒णान् प्र॒त्यक्षे॑ण ॥ कम॒ग्निञ्चि॑नुते । चा॒तु॒र्॒.हो॒त्रि॒य-म॒ग्निञ्चि॑न्वा॒नः । ब्रह्म॑ प्र॒त्यक्षे॑ण ॥ कम॒ग्निञ्चि॑नुते ।  वै॒श्व॒सृ॒ज-म॒ग्निञ्चि॑न्वा॒नः । शरी॑रं प्र॒त्यक्षे॑ण ॥ कम॒ग्निञ्चि॑नुते ।  उ॒पा॒नु॒वा॒क्य॑मा॒शु-म॒ग्निञ्चि॑न्वा॒नः ",
                        "header": "T.A.1.22.11",
                        "id": "88"
                     },
                     {
                        "SamhitaPaata": " इ॒मान् ॅलो॒कान् प्र॒त्यक्षे॑ण ॥ कम॒ग्निञ्चि॑नुते ।  इ॒ममा॑रुण-केतुक-म॒ग्निञ्चि॑न्वा॒न इति॑ । य ए॒वासौ ।  इ॒तश्चा॒-मुत॑श्चा-व्यतीपा॒ती । तमिति॑ ॥ यो᳚ऽग्नेर्मि॑थू॒या वेद॑ । मि॒थु॒न॒वान् भ॑वति । आपो॒ वा अ॒ग्नेर्मि॑थू॒याः ।  मि॒थु॒न॒वान् भ॑वति ( ) । य ए॒वं ॅवेद॑ ।",
                        "header": "T.A.1.22.12",
                        "id": "89",
                        "specialKorvai": " (पुष्प॑म॒ग्निर्वा॒युर॒सौ वै तप॑ञ्च॒न्द्रमा॒ नक्ष॑त्राणि प॒र्जन्यः॑ सम्ॅवथ्स॒रो यो᳚ऽफ्सु नाव॑मे॒तद्ध॑ स्म॒ वै स॑त्रि॒यꣳ स॑म्ॅवथ्स॒रꣳ सा॑वि॒त्रम॒मुं ना॑चिके॒तं प्रा॒णाꣳश्चा॑तुर्.होत्रि॒यं ब्रह्म॑ वैश्वसृ॒जꣳ शरी॑रमुपानुवा॒क्य॑मा॒शुमि॒मान् ॅलो॒कानि॒ममा॑रुणकेतुकं॒ ॅय ए॒वासौ)  "
                     }
                  ],
                  "anuvakkam_id": "22",
                  "id": 0
               },
               {
                  "Korvai": "(आसी॑ - दतिष्ठन् - नभू॒ - दपो॒ - वायो॒ इति - सेयं दिग॒ - भ्यनू᳚क्ता॒ - ऽभ्यनू᳚क्ता॒ -+ऽष्टौ च॑)",
                  "Panchasat": [
                     {
                        "SamhitaPaata": " आपो॒ वा इ॒दमा॑सन्थ् सलि॒लमे॒व ।  स प्र॒जाप॑ति॒रेकः॑ पुष्करप॒र्णे सम॑भवत् ।  तस्यान्त॒र् मन॑सि कामः॒ सम॑वर्तत । इ॒दꣳ सृ॑जेय॒मिति॑ । तस्मा॒द्यत् पुरु॑षो॒ मन॑साऽभि॒गच्छ॑ति । तद्वा॒चा व॑दति ।  तत्कर्म॑णा करोति । तदे॒षा ऽभ्यनू᳚क्ता ॥ काम॒स्तदग्रे॒ सम॑वर्त॒ताधि॑ । मन॑सो॒ रेतः॑ प्रथ॒मं ॅयदासी᳚त् ",
                        "header": "T.A.1.23.1",
                        "id": "90"
                     },
                     {
                        "SamhitaPaata": " स॒तो बन्धु॒मस॑ति॒ निर॑विन्दन्न् । हृ॒दि प्र॒तीष्या॑ क॒वयो॑ मनी॒षेति॑ ॥ उपै॑न॒न्तदुप॑नमति । यत् का॑मो॒ भव॑ति । य ए॒वं ॅवेद॑ ॥ स तपो॑ऽतप्यत ।  स तप॑स्त॒प्त्वा । शरी॑रमधूनुत । तस्य॒ यन् माꣳ॒॒समासी᳚त् । ततो॑ऽरु॒णाः के॒तवो॒ वात॑रश॒ना ऋष॑य॒ उद॑तिष्ठन्न् ",
                        "header": "T.A.1.23.2",
                        "id": "91"
                     },
                     {
                        "SamhitaPaata": " ये नखाः᳚ । ते वै॑खान॒साः । ये वालाः᳚ । ते वा॑लखि॒ल्याः । यो रसः॑ । सो॑ऽपां ॥ अ॒न्त॒र॒तः कू॒र्मं भू॒तꣳ सर्प॑न्तं । तम॑ब्रवीत् । मम॒ वै त्वङ्-माꣳ॒॒सा । सम॑भूत् ",
                        "header": "T.A.1.23.3",
                        "id": "92"
                     },
                     {
                        "SamhitaPaata": " नेत्य॑ब्रवीत् । पूर्व॑मे॒वाह-मि॒हास॒मिति॑ । तत्पुरु॑षस्य पुरुष॒त्वं । स स॒हस्र॑शीर्.षा॒ पुरु॑षः । स॒ह॒स्रा॒क्षः स॒हस्र॑पात् । भू॒त्वोद॑तिष्ठत् । तम॑ब्रवीत् । त्वं ॅवै पूर्वꣳ॑ सम॑भूः ।  त्वमि॒दं पूर्वः॑ कुरु॒ष्वेति॑ ॥ स इ॒त आ॒दायापः॑ ",
                        "header": "T.A.1.23.4",
                        "id": "93"
                     },
                     {
                        "SamhitaPaata": " अ॒ञ्ज॒लिना॑ पु॒रस्ता॑-दु॒पाद॑धात् । ए॒वा ह्ये॒वेति॑ ।  तत॑ आदि॒त्य उद॑तिष्ठत् । सा प्राची॒ दिक् ॥  अथा॑रु॒णः के॒तुर्-द॑क्षिण॒त उ॒पाद॑धात् । ए॒वा ह्यग्न॒ इति॑ । ततो॒ वा अ॒ग्निरुद॑तिष्ठत् । सा द॑क्षि॒णा दिक् । अथा॑रु॒णः के॒तुः प॒श्चादु॒पाद॑धात् । ए॒वा हि वायो॒ इति॑ ",
                        "header": "T.A.1.23.5",
                        "id": "94"
                     },
                     {
                        "SamhitaPaata": " ततो॑ वा॒युरुद॑तिष्ठत् । सा प्र॒तीची॒ दिक् ।  अथा॑रु॒णः के॒तु-रु॑त्तर॒त उ॒पाद॑धात् । ए॒वा हीन्द्रेति॑ ।  ततो॒ वा इन्द्र॒ उद॑तिष्ठत् । सोदी॑ची॒ दिक् ।  अथा॑रु॒णः के॒तुर्-मद्ध्य॑ उ॒पाद॑धात् । ए॒वा हि पूष॒न्निति॑ । ततो॒ वै पू॒षोद॑तिष्ठत् । सेयन्दिक् ",
                        "header": "T.A.1.23.6",
                        "id": "95"
                     },
                     {
                        "SamhitaPaata": " अथा॑रु॒णः के॒तुरु॒परि॑ष्टा-दु॒पाद॑धात् । ए॒वा हि देवा॒ इति॑ । ततो॑ देव मनु॒ष्याः पि॒तरः॑ । ग॒न्ध॒र्वा॒-फ्स॒रस॒ श्चोद॑-तिष्ठन्न् ।  सोर्द्ध्वा दिक् ॥ या वि॒प्रुषो॑ वि॒परा॑पतन्न् ।  ताभ्योऽसु॑रा॒ रक्षाꣳ॑सि पिशा॒चाश्चो-द॑तिष्ठन्न् । तस्मा॒त्ते परा॑भवन्न् । वि॒प्रुड्भ्यो॒ हि ते सम॑भवन्न् ॥ तदे॒षाऽभ्यनू᳚क्ता ।",
                        "header": "T.A.1.23.7",
                        "id": "96"
                     },
                     {
                        "SamhitaPaata": " आपो॑ ह॒ यद् बृ॑ह॒तीर् गर्भ॒मायन्न्॑ । दक्षं॒ दधा॑ना ज॒नय॑न्तीः स्वय॒म्भुं । तत॑ इ॒मेऽद्ध्य-सृ॑ज्यन्त॒ सर्गाः᳚ । अद्भ्यो॒ वा इ॒दꣳ सम॑भूत् ।  तस्मा॑दि॒दꣳ सर्वं॒ ब्रह्म॑ स्वय॒भ्विंति॑ ॥  तस्मा॑दि॒दꣳ सर्वꣳ॒॒ शिथि॑ल-मि॒वा ध्रुव॑-मिवाभवत् ॥ प्र॒जाप॑ति॒र् वाव तत् । आ॒त्मना॒ऽऽत्मानं॑ ॅवि॒धाय॑ ।  तदे॒वानु॒ प्रावि॑शत् ॥ तदे॒षाऽभ्यनू᳚क्ता ( ) ।",
                        "header": "T.A.1.23.8",
                        "id": "97"
                     },
                     {
                        "SamhitaPaata": " वि॒धाय॑ लो॒कान्. वि॒धाय॑ भू॒तानि॑ । वि॒धाय॒ सर्वाः᳚ प्र॒दिशो॒ दिश॑श्च । प्र॒जाप॑तिः प्रथम॒जा ऋ॒तस्य॑ । आ॒त्मना॒ऽऽत्मा-न॑म॒भि-सम्ॅवि॑वे॒शेति॑ ॥  सर्व॑मे॒वेदमा॒प्त्वा । सर्व॑-मव॒रुद्ध्य॑ । तदे॒वानु॒ प्रवि॑शति । य ए॒वं ॅवेद॑ ।",
                        "header": "T.A.1.23.9",
                        "id": "98"
                     }
                  ],
                  "anuvakkam_id": "23",
                  "id": 0
               },
               {
                  "Korvai": "(ब्र॒ह्म॒व॒र्च॒सित॑रो॒ - वह॑न्तीर् गृह्णाति॒ - ता उ॒परि॑ष्टादु॒पाद॑धा - त्यारुणके॒तुको॒ऽष्टौ च॑)",
                  "Panchasat": [
                     {
                        "SamhitaPaata": " चतु॑ष्टय्य॒ आपो॑ गृह्णाति । च॒त्वारि॒ वा अ॒पाꣳ रू॒पाणि॑ । मेघो॑ वि॒द्युत् । स्त॒न॒यि॒त्नुर्-वृ॒ष्टिः । तान्ये॒वा व॑रुन्धे ॥ आ॒तप॑ति॒ वर्ष्या॑ गृह्णाति ।  ताः पु॒रस्ता॒-दुप॑दधाति । ए॒ता वै ब्र॑ह्मवर्च॒स्या आपः॑ । मु॒ख॒त ए॒व ब्र॑ह्मवर्च॒स-मव॑रुन्धे ।  तस्मा᳚न्-मुख॒तो ब्र॑ह्मवर्च॒सित॑रः ।",
                        "header": "T.A.1.24.1",
                        "id": "99"
                     },
                     {
                        "SamhitaPaata": " कूप्या॑ गृह्णाति । ता द॑क्षिण॒त उप॑दधाति । ए॒ता वै ते॑ज॒स्विनी॒रापः॑ । तेज॑ ए॒वास्य॑ दक्षिण॒तो द॑धाति । तस्मा॒द् दक्षि॒णोर्द्ध॑ ऽस्तेज॒स्वित॑रः ॥  स्था॒व॒रा गृ॑ह्णाति । ताः प॒श्चादुप॑दधाति । प्रति॑ष्ठिता॒ वै स्था॑व॒राः ।  प॒श्चादे॒व प्रति॑तिष्ठति ॥ वह॑न्तीर् गृह्णाति ",
                        "header": "T.A.1.24.2",
                        "id": "100"
                     },
                     {
                        "SamhitaPaata": " ता उ॑त्तर॒त उप॑दधाति । ओज॑सा॒ वा ए॒ता वह॑न्तीरि॒वोद्-ग॑तीरि॒व आकूज॑तीरि॒व धाव॑न्तीः । ओज॑ ए॒वास्यो᳚त्तर॒तो द॑धाति । तस्मा॒दुत्त॒रोऽद्ध॑ ओज॒स्वित॑रः ॥ स॒भां॒र्या गृ॑ह्णाति ।  ता मद्ध्य॒ उप॑दधाति । इ॒यं ॅवै स॑भां॒र्याः । अ॒स्यामे॒व प्रति॑तिष्ठति ॥ प॒ल्व॒ल्या गृ॑ह्णाति । ता उ॒परि॑ष्टा-दु॒पाद॑धाति ",
                        "header": "T.A.1.24.3",
                        "id": "101"
                     },
                     {
                        "SamhitaPaata": " अ॒सौ वै प॑ल्व॒ल्याः । अ॒मुष्या॑मे॒व प्रति॑तिष्ठति ॥ दि॒क्षूप॑दधाति । दि॒क्षु वा आपः॑ । अन्नं॒ ॅवा आपः॑ । अ॒द्भ्यो वा अन्न॑ञ्जायते । यदे॒वाद्भ्यो-ऽन्नं॒ जाय॑ते । तदव॑रुन्धे ॥ तं ॅवा ए॒तम॑रु॒णाः के॒तवो॒ वात॑रश॒ना ऋष॑यो-ऽचिन्वन्न् । तस्मा॑-दारुण के॒तुकः॑ ( ) ॥ तदे॒षाऽभ्यनू᳚क्ता ॥ के॒तवो॒ अरु॑णासश्च । ऋ॒ष॒यो वात॑रश॒नाः ।  प्र॒ति॒ष्ठाꣳ श॒तधा॑ हि । स॒माहि॑तासो सहस्र॒धाय॑स॒मिति॑ ॥ श॒तश॑श्चै॒व ऽस॒हस्र॑शश्च॒ प्रति॑तिष्ठति । य ए॒तम॒ग्निञ्चि॑नु॒ते ।  य उ॑चैनमे॒वं ॅवेद॑ ।",
                        "header": "T.A.1.24.4",
                        "id": "102"
                     }
                  ],
                  "anuvakkam_id": "24",
                  "id": 0
               },
               {
                  "Korvai": "(अस्ति॑ - पृणा॒ - न्तरि॑क्ष॒म् पादः॒ षट्च॑)",
                  "Panchasat": [
                     {
                        "SamhitaPaata": " जा॒नु॒द॒घ्नी-मु॑त्तरवे॒दीङ्खा॒त्वा । अ॒पां पू॑रयति । अ॒पाꣳ स॑र्व॒त्वाय॑ । पु॒ष्क॒र॒प॒र्णꣳ रु॒क्मं पुरु॑ष॒-मित्युप॑दधाति । तपो॒ वै पु॑ष्करप॒र्णं ।  स॒त्यꣳ रु॒क्मः । अ॒मृतं॒ पुरु॑षः । ए॒ताव॒द्वा वा᳚स्ति । याव॑दे॒तत् । याव॑दे॒वास्ति॑ ",
                        "header": "T.A.1.25.1",
                        "id": "103"
                     },
                     {
                        "SamhitaPaata": " तदव॑रुन्धे ॥ कू॒र्ममुप॑दधाति । अ॒पामे॒व मेध॒मव॑रुन्धे । अथो᳚ स्व॒र्गस्य॑ लो॒कस्य॒ सम॑ष्ट्यै ॥ आप॑मापाम॒पः सर्वाः᳚ ।  अ॒स्माद॒स्मा दि॒तोऽमुतः॑ । अ॒ग्निर्वा॒युश्च॒ सूर्य॑श्च ।  स॒ह स॑ञ्चस्क॒रर्द्धि॑या॒ इति॑ । “वा॒य्वश्वा॑ रश्मि॒पत॑यः{11}” ॥ लो॒कं पृ॑णच्छि॒द्रं पृ॑ण ",
                        "header": "T.A.1.25.2",
                        "id": "104"
                     },
                     {
                        "SamhitaPaata": " यास्ति॒स्रः प॑रम॒जाः ॥ “इ॒न्द्र॒घो॒षा वो॒ वसु॑भि{12}” “ रे॒वा ह्ये॒वे{13}” ति॑ ॥ पञ्च॒ चित॑य॒ उप॑दधाति । पाङ्क्त॒ऽग्निः । यावा॑ने॒वाग्निः । तञ्चि॑नुते ॥  लो॒कं पृ॑णया द्वि॒तीया॒-मुप॑दधाति ।  पञ्च॑पदा॒ वै वि॒राट् । तस्या॒ वा इ॒यं पादः॑ । अ॒न्तरि॑क्षं॒ पादः॑ ( ) । द्यौः पादः॑ । दिशः॒ पादः॑ । प॒रोर॑जाः॒ पादः॑ ॥ वि॒राज्ये॒व प्रति॑तिष्ठति ।  य ए॒तम॒ग्निञ्चि॑नु॒ते । य उ॑चैनमे॒वं ॅवेद॑ ।",
                        "header": "T.A.1.25.3",
                        "id": "105"
                     }
                  ],
                  "anuvakkam_id": "25",
                  "id": 0
               },
               {
                  "Korvai": "(चि॒नु॒ते॒ - चि॒नु॒ते॒ - प्र॒जाका॑मश्चिन्वीत॒ - य ए॒वं ॅवेदा - पो॑ - धावे॒ - दश्नी॑याच्च॒त्वारि॑ च)",
                  "Panchasat": [
                     {
                        "SamhitaPaata": " अ॒ग्निं प्र॒णीयो॑प-समा॒धाय॑ । तम॒भित॑ ए॒ता अ॒भीष्ट॑का॒ उप॑दधाति । अ॒ग्नि॒हो॒त्रे द॑र्.शपूर्ण-मा॒सयोः᳚ । प॒शु॒ब॒न्धे चा॑तुर्मा॒स्येषु॑ ।  अथो॑ आहुः । सर्वे॑षु यज्ञ्क्र॒तुष्विति॑ ॥  अथ॑ हस्मा हारु॒णः स्वा॑य॒म्भुवः॑ ।  सा॒वि॒त्रः सर्वो॒ऽग्नि-रित्यन॑नुषङ्गं मन्यामहे ।  नाना॒ वा ए॒तेषां᳚ ॅवी॒र्या॑णि ॥ कम॒ग्निञ्चि॑नुते ",
                        "header": "T.A.1.26.1",
                        "id": "106"
                     },
                     {
                        "SamhitaPaata": " स॒त्रि॒य म॒ग्निञ्चि॑न्वा॒नः । कम॒ग्निञ्चि॑नुते ।  सा॒वि॒त्र म॒ग्निञ्चि॑न्वा॒नः । कम॒ग्निञ्चि॑नुते । ना॒चि॒के॒त म॒ग्निञ्चि॑न्वा॒नः । कम॒ग्निञ्चि॑नुते ।  चा॒तु॒र्.॒ हो॒त्रि॒य-म॒ग्निञ्चि॑न्वा॒नः । कम॒ग्निञ्चि॑नुते ।  वै॒श्व॒सृ॒ज म॒ग्निञ्चि॑न्वा॒नः । कम॒ग्निञ्चि॑नुते ",
                        "header": "T.A.1.26.2",
                        "id": "107"
                     },
                     {
                        "SamhitaPaata": " उ॒पा॒नु॒वा॒क्य॑-मा॒शु म॒ग्निञ्चि॑न्वा॒नः । कम॒ग्निञ्चि॑नुते । इ॒ममा॑रुण-केतुक म॒ग्निञ्चि॑न्वा॒न इति॑ ॥ वृषा॒ वा अ॒ग्निः । वृषा॑णौ॒ सꣳस्फा॑लयेत् । ह॒न्येता᳚स्य य॒ज्ञ्ः । तस्मा॒न्नानु॒षज्यः॑ ॥  सोत्त॑रवे॒दिषु॑ क्र॒तुषु॑ चिन्वीत । उ॒त्त॒र॒वे॒द्याꣳ ह्य॑ग्निश्ची॒यते᳚ ॥ प्र॒जाका॑मश्चिन्वीत ",
                        "header": "T.A.1.26.3",
                        "id": "108"
                     },
                     {
                        "SamhitaPaata": " प्रा॒जा॒प॒त्यो वा ए॒षो᳚ऽग्निः । प्रा॒जा॒प॒त्याः प्र॒जाः । प्र॒जावा᳚न् भवति । य ए॒वं ॅवेद॑ ॥ प॒शुका॑मश्चिन्वीत । सं॒ज्ञानं॒ ॅवा ए॒तत् प॑शू॒नां । यदापः॑ ।  प॒शू॒नामे॒व स॒ज्ञांने॒ ऽग्निञ्चि॑नुते । प॒शु॒मान् भ॑वति । य ए॒वं ॅवेद॑ ।",
                        "header": "T.A.1.26.4",
                        "id": "109"
                     },
                     {
                        "SamhitaPaata": " वृष्टि॑कामश्चिन्वीत । आपो॒ वै वृष्टिः॑ । प॒र्जन्यो॒ वर्.षु॑को भवति । य ए॒वं ॅवेद॑ ॥ आ॒म॒या॒वी चि॑न्वीत । आपो॒ वै भे॑ष॒जं । भे॒ष॒ज-मे॒वास्मै॑ करोति । सर्व॒मायु॑रेति ॥ अ॒भि॒चरꣳ॑ श्चिन्वीत । वज्रो॒ वा आपः॑ ",
                        "header": "T.A.1.26.5",
                        "id": "110"
                     },
                     {
                        "SamhitaPaata": " वज्र॑मे॒व भ्रातृ॑व्येभ्यः॒ प्रह॑रति । स्तृ॒णु॒त ए॑नं ॥ तेज॑स्कामो॒ यश॑स्कामः ।  ब्र॒ह्म॒व॒र्च॒सका॑मः स्व॒र्गका॑मश्चिन्वीत । ए॒ता व॒द्वा वा᳚स्ति । याव॑दे॒तत् । याव॑दे॒वास्ति॑ । तदव॑रुन्धे ॥ तस्यै॒ तद्व्र॒तं । वर्.ष॑ति॒ न धा॑वेत् ",
                        "header": "T.A.1.26.6",
                        "id": "111"
                     },
                     {
                        "SamhitaPaata": "  अ॒मृतं॒ ॅवा आपः॑ । अ॒मृत॒स्या-न॑न्तरित्यै ॥  नाफ्सु-मूत्र॑पुरी॒षङ्कु॑र्यात् । न निष्ठी॑वेत् । न वि॒वस॑नः स्नायात् । गुह्यो॒ वा ए॒षो᳚ऽग्निः ।  ए॒तस्या॒ग्ने रन॑ति दाहाय ॥ न पु॑ष्करप॒र्णानि॒ हिर॑ण्यं॒ ॅवाऽधि॒तिष्ठे᳚त् । ए॒तस्या॒ग्ने-रन॑भ्यारोहाय ॥ न कूर्म॒स्याश्नी॑यात् ( ) । नोद॒कस्या॒-घातु॑का॒न्येन॑-मोद॒कानि॑ भवन्ति । अ॒घातु॑का॒ आपः॑ । य ए॒तम॒ग्निञ्चि॑नु॒ते । य उ॑चैनमे॒वं ॅवेद॑ ।",
                        "header": "T.A.1.26.7",
                        "id": "112"
                     }
                  ],
                  "anuvakkam_id": "26",
                  "id": 0
               },
               {
                  "Korvai": "(पु॒रं - नव॑द्वारा - ब्र॒ह्मा - च - व्य॑क्तꣳ - श॒रदो॒ऽष्टौ च॑)",
                  "Panchasat": [
                     {
                        "SamhitaPaata": " इ॒मा नु॑कं॒ भुव॑ना सीषधेम । इन्द्र॑श्च॒ विश्वे॑च दे॒वाः ॥ य॒ज्ञ्ञ्च॑ नस्त॒न्वञ्च॑ प्र॒जाञ्च॑ । आ॒दि॒त्यैरिन्दः॑ स॒ह सी॑षधातु ॥  आ॒दि॒त्यैरिन्द्रः॒ सग॑णो-म॒रुद्भिः॑ । अ॒स्माकं॑ भूत्ववि॒ता त॒नूनां᳚ ॥ आप्ल॑वस्व॒ प्रप्ल॑वस्व । आ॒ण्डी भ॑व ज॒ मा मु॒हुः । सुखादीन्दुः॑ खनि॒धनां । प्रति॑मुञ्चस्व॒ स्वां पु॒रं ।",
                        "header": "T.A.1.27.1",
                        "id": "113"
                     },
                     {
                        "SamhitaPaata": " मरी॑चयः स्वायंभु॒वाः । ये श॑री॒राण्य॑ कल्पयन्न् ।  ते ते॑ दे॒हङ्क॑ल्पयन्तु । मा च॑ ते॒ ख्या स्म॑ तीरिषत् ॥ उत्ति॑ष्ठत॒ मा स्व॑प्त । अ॒ग्नि-मि॑च्छद्ध्वं॒ भार॑ताः । राज्ञ्ः॒ सोम॑स्य तृ॒प्तासः॑ । सूर्ये॑ण स॒युजो॑षसः ॥ “युवा॑ सु॒वासाः᳚{14}” ॥  अ॒ष्टाच॑क्रा॒ नव॑द्वारा ",
                        "header": "T.A.1.27.2",
                        "id": "114"
                     },
                     {
                        "SamhitaPaata": " दे॒वानां॒ पूर॑यो॒द्ध्या । तस्याꣳ॑ हिरण्म॑यः को॒शः । स्व॒र्गो लो॒को ज्योति॒षा ऽऽवृ॑तः ॥ यो वै तां᳚ ब्रह्म॑णो वे॒द । अ॒मृते॑नावृ॒तां पु॑रीं । तस्मै᳚ ब्रह्म च॑ ब्रह्मा॒ च । आ॒युः कीर्तिं॑ प्र॒जान्द॑दुः ॥ वि॒भ्राज॑मानाꣳ॒॒ हरि॑णीं । य॒शसा॑ संप॒रीवृ॑तां । पुरꣳ॑ हिरण्म॑यीं ब्र॒ह्मा ",
                        "header": "T.A.1.27.3",
                        "id": "115"
                     },
                     {
                        "SamhitaPaata": " वि॒वेशा॑प॒राजि॑ता ॥ पराङ्गेत्य॑ (पराङत्य॑) ज्याम॒यी ।  पराङ्गेत्य॑ (पराङत्य॑) नाश॒की । इ॒ह चा॑मुत्र॑ चान्वे॒ति । वि॒द्वान् दे॑वासु॒रानु॑भ॒यान् ॥  यत्कु॑मा॒री म॒न्द्रय॑ते । य॒द्यो॒षिद्य-त्प॑ति॒व्रता᳚ । अरि॑ष्टं॒ ॅयत्किञ्च॑ क्रि॒यते᳚ ।  अ॒ग्नि-स्तदनु॑ वेधति ॥ अ॒शृता॑सः शृ॑तास॒श्च ",
                        "header": "T.A.1.27.4",
                        "id": "116"
                     },
                     {
                        "SamhitaPaata": " य॒ज्वानो॒ येऽप्य॑य॒ज्वनः॑ । स्व॑र्यन्तो॒ नापे᳚क्षन्ते ।  इन्द्र॑-म॒ग्निञ्च॑ ये वि॒दुः ॥ सिक॑ता इव स॒म्ॅयन्ति॑ ।  र॒श्मिभिः॑-समु॒दीरि॑ताः । अ॒स्मा-ल्लो॒काद॑-मुष्मा॒च्च । ऋ॒षिभि॑-रदात्-पृ॒श्निभिः॑ ॥ अपे॑त॒ वीत॒ वि च॑ सर्प॒तातः॑ । येऽत्र॒ स्थ पु॑रा॒णा ये च॒ नूत॑नाः ।  अहो॑भि-र॒द्भि-र॒क्तुभि॒-र्व्य॑क्तं ",
                        "header": "T.A.1.27.5",
                        "id": "117"
                     },
                     {
                        "SamhitaPaata": " य॒मो द॑दात्व-व॒सान॑मस्मै ॥ नृ मु॑णन्तु नृ पा॒त्वर्यः॑ । अ॒कृ॒ष्टा ये च॒ कृष्ट॑जाः । कु॒मारी॑षु क॒नीनी॑षु । जा॒रिणी॑षु च॒ ये हि॒ताः ॥ रेतः॑ पीता॒ आण्ड॑पीताः । अङ्गा॑रेषु च॒ ये हु॒ताः । उ॒भया᳚न् पुत्र॑ पौत्र॒कान् । यु॒वे॒ऽहं ॅय॒मराज॑गान् ॥ “ श॒तमिन्नु श॒रदः॑{15}” ( ) ॥  अदो॒ यद्ब्रह्म॑ विल॒बं । पि॒तृ॒णाञ्च॑ य॒मस्य॑ च ।  वरु॑ण॒-स्याश्वि॑नो-र॒ग्नेः । म॒रुता᳚ञ्च वि॒हाय॑सां ॥  का॒म॒प्र॒यव॑णं मे अस्तु । स ह्ये॑वास्मि॑ स॒नात॑नः । इति नाको ब्रह्मिश्रवो॑ रायो॒ धनं । पु॒त्रानापो॑ दे॒वीरि॒हाहि॑ता ।",
                        "header": "T.A.1.27.6",
                        "id": "118"
                     }
                  ],
                  "anuvakkam_id": "27",
                  "id": 0
               },
               {
                  "Korvai": "(विशी᳚र्ष्णीं॒ दश॑)",
                  "Panchasat": [
                     {
                        "SamhitaPaata": " विशी᳚र्ष्णीं॒ गृद्ध्र॑-शीर्ष्णीञ्च । अपेतो॑ निर्.ऋ॒तिꣳ ह॑थः । परिबाधꣳ श्वे॑तकु॒क्षं । नि॒जङ्घꣳ॑ शब॒लोद॑रं ॥ स॒ तान्. वा॒च्याय॑या स॒ह । अग्ने॒ नाश॑य स॒न्दृशः॑ । ई॒र्ष्या॒सू॒ये बु॑भु॒क्षां । म॒न्युं कृ॒त्यां च॑ दीधिरे । रथे॑न किꣳशु॒काव॑ता । अग्ने॒ नाश॑य स॒न्दृशः॑ ।",
                        "header": "T.A.1.28.1",
                        "id": "119"
                     }
                  ],
                  "anuvakkam_id": "28",
                  "id": 0
               },
               {
                  "Korvai": "(प॒र्जन्या॑य॒ दश॑)",
                  "Panchasat": [
                     {
                        "SamhitaPaata": " प॒र्जन्या॑य॒ प्रगा॑यत । दि॒वस्पु॒त्राय॑ मी॒ढुषे᳚ । स नो॑ य॒वस॑मिच्छतु ॥ इ॒दं ॅवचः॑ प॒र्जन्या॑य स्व॒राजे᳚ । हृ॒दो अ॒स्त्वन्त॑र॒न्त-द्यु॑योत ।  म॒यो॒भूर्वातो॑ वि॒श्वकृ॑ष्टयः सन्त्व॒स्मे । सु॒पि॒प्प॒ला ओष॑धीर् दे॒वगो॑पाः ॥  यो गर्भ॒-मोष॑धीनां । गवा᳚ङ्कृ॒णोत्यर्व॑तां । प॒र्जन्यः॑ पुरु॒षीणां᳚ ।",
                        "header": "T.A.1.29.1",
                        "id": "120"
                     }
                  ],
                  "anuvakkam_id": "29",
                  "id": 0
               },
               {
                  "Korvai": "(पुन॒र्द्वे च॑)",
                  "Panchasat": [
                     {
                        "SamhitaPaata": " पुन॑र्मामैत्विन्द्रि॒यं । पुन॒रायुः॒ पुन॒र्भगः॑ । पुन॒र् ब्राह्म॑ण-मैतु मा । पुन॒र् द्रवि॑ण मैतु मा ॥ यन्मे॒ऽद्य रेतः॑ पृथि॒वीमस्कान्॑ ।  यदोष॑धीर॒प्यस॑र॒द्-यदापः॑ । इ॒दन्तत् पुन॒राद॑दे । दी॒र्घा॒यु॒त्वाय॒ वर्च॑से ॥ यन्मे॒ रेतः॒ प्रसि॑च्यते । यन्म॒ आजा॑यते॒ पुनः॑( ) । तेन॑ माम॒मृतं॑ कुरु । तेन॑ सुप्र॒जस॑ङ्कुरु ।",
                        "header": "T.A.1.30.1",
                        "id": "121"
                     }
                  ],
                  "anuvakkam_id": "30",
                  "id": 0
               },
               {
                  "Korvai": "(अश्वा᳚न्-बलि॒र्-भुवो॑ - भवे॒युः - श्रित - श्च॑ स॒प्त च॑)",
                  "Panchasat": [
                     {
                        "SamhitaPaata": " अ॒द्भय-स्तिरो॒धा जा॑यत । तव॑ वैश्रव॒णः स॑दा । तिरो॑ धेहि सप॒त्नान्नः॑ । ये अपो॒ऽश्नन्ति॑ केच॒न ॥ त्वा॒ष्ट्रीं मा॒यां ॅव᳚श्रव॒णः ।  रथꣳ॑ सहस्र॒ वन्धु॑रं । पु॒रु॒श्च॒क्रꣳ सह॑स्राश्वं । आस्था॒ याया॑हि नो ब॒लिं ॥ यस्मै॑ भू॒तानि॑ ब॒लिमाव॑हन्ति । धन॒ङ्गावो॒ हस्ति॒ हिर॑ण्य॒मश्वान्॑ ",
                        "header": "T.A.1.31.1",
                        "id": "122"
                     },
                     {
                        "SamhitaPaata": " असा॑म सुम॒तौ य॒ज्ञिय॑स्य । श्रियं॒ बिभ्र॒तो ऽन्न॑मुखीं ॅवि॒राजं᳚ ॥ सु॒द॒र्॒.श॒ने च॑ क्रौ॒ञ्चे च॑ । मै॒ना॒गे च॑ म॒हागि॑रौ । श॒तद्वा॒ट्टर॑गम॒न्ता (स॒तद्वा॒ट्टर॑गम॒न्ता) ।  सꣳ॒॒हार्यं॒ नग॑रं॒ तव॑ ॥  इति मन्त्राः᳚ । कल्पो॑ऽत ऊ॒र्द्ध्वं ॥  यदि॒ बलिꣳ॒॒ हरे᳚त् । हि॒र॒ण्य॒ना॒भये॑ वितु॒दये॑ कौबे॒राया॒यं ब॑लिः ",
                        "header": "T.A.1.31.2",
                        "id": "123"
                     },
                     {
                        "SamhitaPaata": " सर्वभूताधिपतये न॑म इ॒ति । अथ बलिꣳ हृत्वोप॑तिष्ठे॒त ॥ क्ष॒त्रं क्ष॒त्रं ॅवै᳚श्रव॒णः । ब्राह्मणा॑ वयꣳ॒॒ स्मः ।  नम॑स्ते अस्तु॒ मा मा॑ हिꣳसीः । अस्मात् प्रविश्यान्न॑मद्धी॒ति ॥ अथ तमग्नि-मा॑दधी॒त । यस्मिन्ने तत्कर्म प्र॑युञ्जी॒त ॥  ति॒रोधा॒ भूः । ति॒रोधा॒ भुवः॑ ",
                        "header": "T.A.1.31.3",
                        "id": "124"
                     },
                     {
                        "SamhitaPaata": " ति॒रोधाः॒ स्वः॑ । ति॒रोधा॒ भूर्भुव॒स्स्वः॑ ।  सर्वेषां ॅलोकाना-माधिपत्ये॑ सीदे॒ति ॥ अथ तमग्नि॑-मिन्धी॒त । यस्मिन्ने तत्कर्म प्र॑युञ्जी॒त ॥ ति॒रोधा॒ भूः स्वाहा᳚ । ति॒रोधा॒ भुवः॒ स्वाहा᳚ । ति॒रोधाः॒ स्वः॑ स्वाहा᳚ । ति॒रोधा॒ भूर्भुव॒स्स्व॑स्स्वाहा᳚ ॥  यस्मिन्नस्य काले सर्वा आहुतीर्. हुता॑ भवे॒युः ",
                        "header": "T.A.1.31.4",
                        "id": "125"
                     },
                     {
                        "SamhitaPaata": " अपि ब्राह्मण॑मुखी॒नाः । तस्मिन्नह्नः काले प्र॑युञ्जी॒त ।  परः॑ सु॒प्तज॑नाद्वे॒पि ॥ मा स्म प्रमाद्यन्त॑ माद्ध्या॒पयेत् । सर्वार्थाः᳚ सिद्ध्य॒न्ते । य ए॑वं ॅवे॒द । क्षुद्ध्य-न्निद॑मजा॒नतां ।  सर्वार्था न॑ सिद्ध्य॒न्ते ॥ यस्ते॑ वि॒घातु॑को भ्रा॒ता ।  ममान्तर्. हृ॑दये॒ श्रितः ",
                        "header": "T.A.1.31.5",
                        "id": "126"
                     },
                     {
                        "SamhitaPaata": " तस्मा॑ इ॒ममग्र॒ पिण्ड॑ञ्जुहोमि । स मे᳚ऽर्था॒न् मा विव॑धीत् । मयि॒ स्वाहा᳚ ॥ रा॒जा॒धि॒रा॒जाय॑ प्रसह्य सा॒हिने᳚ । नमो॑ व॒यं ॅवै᳚श्रव॒णाय॑ कुर्महे ।  स मे॒ कामा॒न् काम॒ कामा॑य॒ मह्यं᳚ । का॒मे॒श्व॒रो वै᳚श्रव॒णो द॑दातु । कु॒बे॒राय॑ वैश्रव॒णाय॑ । म॒हा॒रा॒जाय॒ नमः॑ । के॒तवो॒ अरु॑णासश्च ( ) ।  ऋ॒ष॒यो वात॑रश॒नाः । प्र॒ति॒ष्ठाꣳ श॒तधा॑ हि ।  स॒माहि॑तासो सहस्र॒धाय॑सं । शि॒वा नः॒ शन्त॑मा भवन्तु । दि॒व्या आप॒ ओष॑धयः । सु॒मृ॒डी॒का सर॑स्वति । मा ते॒ व्यो॑म स॒न्दृशि॑ ।",
                        "header": "T.A.1.31.6",
                        "id": "127"
                     }
                  ],
                  "anuvakkam_id": "31",
                  "id": 0
               },
               {
                  "Korvai": "(कु॒र्वी॒त - ज॑पि॒त्वा - स्वाद्ध्याय॑धर्मे॒ण द्वे च॑)",
                  "Panchasat": [
                     {
                        "SamhitaPaata": "  सम्ॅवथ्सरमेत॑द् व्रत॒ञ्चरेत् । द्वौ॑ वा मा॒सौ ॥ नियमः स॑मासे॒न ॥ तस्मिन् नियम॑ विशे॒षाः । त्रिषवण-मुदको॑पस्प॒र्॒.शी । चतुर्थ कालपान॑भक्तः॒ स्यात् । अहरहर्वा भैक्ष॑मश्न॒यात् ।  औदुम्बरीभिः समिद्भि-रग्निं॑ परि॒चरेत् ।  पुनर्मा मैत्विन्द्रिय-मित्येतेना-ऽनु॑वाके॒न ।  उद्धृत परिपूताभिरद्भिः कार्यं॑ कुर्वी॒त ",
                        "header": "T.A.1.32.1",
                        "id": "128"
                     },
                     {
                        "SamhitaPaata": " अ॑सञ्च॒यवान् । अग्नये वायवे॑ सूर्या॒य । ब्रह्मणे प्र॑जाप॒तये । चन्द्रमसे न॑क्षत्रे॒भ्यः । ऋतुभ्यः सम्ॅव॑थ्सरा॒य । वरुणा-यारुणायेति व्र॑तहो॒माः । प्र॒व॒र्ग्यव॑दादे॒शः । अरुणाः का᳚ण्ड ऋ॒षयः ॥ अरण्ये॑ऽधीयी॒रन्न् । भद्रंकर्णेभिरिति द्वे॑ जपि॒त्वा ",
                        "header": "T.A.1.32.2",
                        "id": "129"
                     },
                     {
                        "SamhitaPaata": " महानाम्नीभि-रुदकꣳ सꣳ॑स्प॒र्श्य । तमाचा᳚र्यो द॒द्यात् । शिवानः शन्तमे-त्योषधी॑राल॒भते । सुमृडीके॑ति भू॒मिं । एवम॑पव॒र्गे ।  धे॑नुर् द॒क्षिणा । कꣳ सम्ॅवास॑श्च क्षौ॒मं । अन्य॑द्वा शु॒क्लं । य॑था श॒क्ति वा । एवꣳ स्वाद्ध्याय॑ धर्मे॒ण ( ) । अरण्ये॑ऽधीयी॒त । तपस्वी पुण्यो भवति तपस्वी पु॑ण्यो भ॒वति ।",
                        "header": "T.A.1.32.3",
                        "id": "130"
                     }
                  ],
                  "anuvakkam_id": "32",
                  "id": 0
               }
            ],
            "Korvai_Sloka": "\n\n(भ॒द्रं - ज्यो॒तिषा॒ - तस्मिन् राजानं - क॒श्यपा᳚थ्-सहस्र॒वृदि॑यं॒- नपुꣳस॑क - म॒ष्टयो॑नी॒ - मवपतन्ताना - मा॒यत॑नवान् भवति - स॒तो बन्धुं॒ - ता उ॑त्तर॒तो - वज्र॑मे॒व - पुन॑र्मामैतु \n\n\nत्रिꣳ॒॒शदु॑त्तरश॒तम्) \n\n\n",
            "Korvai_header": "korvai with starting padams of1, 11, 21 Series of Dasinis :-",
            "PrasnaKorvai_Sloka": "\n\n(भ॒द्रꣳ - स्मृतिः॑ - साक॒जांना॒ - मक्ष्य- ति॑ता॒म्रा - ण्य॑त्युर्द्ध्वा॒क्ष - आरोगः - क्वेद - मग्निश्च - स॑हस्र॒वृत् - प॒वित्र॑वन्त॒ -आत॑नुष्वा॒ -ष्टयो॑नीं॒ - ॅयोऽसा॒ - वथादित्य - स्यारोग-स्याथ वायो- रथाग्ने॒र् - दक्षिणपूर्वस्या - मि॑न्द्रघो॒षा व॒-आप॑मापां॒-ॅयो॑ऽपा - मापो॒ वै - चतु॑ष्टय्यो - जानुद॒घ्नी - म॒ग्निं प्र॒णीये॒ - मा नु॑ कं॒ - ॅविशी᳚र्ष्णीं - प॒र्जन्या॑य॒ - पुन॑ - र॒द्भ्यः -सम्ॅवथ्सरं द्वात्रिꣳ॑शत्) \n\n\n",
            "PrasnaKorvai_header": "Prapaataka Korvai with starting Padams of 1 to 32 Anuvaakams :- ",
            "ending": "॥ कृष्ण यजुर्वेदीय तैत्तिरीय आरण्यके प्रथमः प्रपाठकः समाप्तः ॥\n\nAppendix (Of Expansions)\nट्.आ.1.11.1 - ब्र॒ह्मा दे॒वानां᳚{1}\nब्र॒ह्मा दे॒वानां᳚ पद॒वीः क॑वी॒नामृषि॒र्विप्रा॑णां महि॒षो मृ॒गाणां᳚ । \nश्ये॒नो गृध्रा॑णाꣳ॒॒ स्वधि॑ति॒र् वना॑नाꣳ॒॒ सोमः॑ प॒वित्र॒मत्ये॑ति॒ रेभन्न्॑ ॥ {1}\n(Appearing in T.S.3.4.11.1)\n\nट्.आ.1.12.5 - वा॒श्रेव॑ वि॒द्यु{2} \nवा॒श्रेव॑ वि॒द्युन्मि॑माति व॒थ्सं न मा॒ता सि॑षक्ति । \nयदे॑षां ॅवृ॒ष्टिरस॑र्जि ॥ {2} \n(Appearing in T.S.3.1.11.5)\n\nट्.आ.1.13.2 - सु॒त्रामा॑णं{3} म॒हीमू॒षु{4}\nसु॒त्रामा॑णं पृथि॒वीं द्याम॑ने॒हसꣳ॑ सु॒शर्मा॑ण॒ मदि॑तिꣳ सु॒प्रणी॑तिं । \nदैवीं॒ नावꣳ॑ स्वरि॒त्रामना॑गस॒मस्र॑वन्ती॒मा रु॑हेमा स्व॒स्तये᳚ ॥ {3}\n\nम॒हीमू॒ षु मा॒तरꣳ॑ सुव्र॒ताना॑मृ॒तस्य॒ पत्नी॒मव॑से हुवेम । \nतु॒वि॒क्ष॒त्राम॒जर॑न्तीमुरू॒चीꣳ सु॒शर्मा॑ण॒मदि॑तिꣳ सु॒प्रणी॑तिं ॥ {4} \n(Both {3} and {4} appearing in T.S.1.5.11.5)\n\nट्.आ.1.13.3 - \"हि॒र॒ण्य॒ग॒र्भो{5} \nहि॒र॒ण्य॒ग॒र्भः सम॑वर्त॒ताग्रे॑ भू॒तस्य॑ जा॒तः पति॒रेक॑ आसीत् । \nस दा॑धार पृथि॒वीं द्या मु॒तेमां कस्मै॑ दे॒वाय॑ ह॒विषा॑ विधेम ॥ {5}\n(Appearing in T.S.4.1.8.3)\n\nट्.आ.1.13.3 - हꣳ॒॒सः शु॑चि॒षत्{6} \nहꣳ॒॒सः शु॑चि॒षद् वसु॑रन्तरिक्ष॒-सद्धोता॑ वेदि॒षदति॑थि र्दुरोण॒सत् । \nनृ॒षद् व॑र॒सदृ॑त॒सद् व्यो॑म॒सद॒ब्जा गो॒जा ऋ॑त॒जा अ॑द्रि॒जा ऋ॒तं-बृ॒हत् ॥ {6} \n(Appearing in T.S.1.8.15.2)\n\nट्.आ.1.13.3 -ब्रह्म॑ जज्ञा॒नं{7} \nब्रह्म॑ जज्ञा॒नं प्र॑थ॒मं पु॒रस्ता॒द्वि सी॑म॒तः सु॒रुचो॑ वे॒न आ॑वः । \nस बु॒ध्निया॑ उप॒मा अ॑स्य वि॒ष्ठाः स॒तश्च॒ योनि॒मस॑तश्च॒ विवः॑ ॥ {7}\n(Appearing in T.S.4.2.8.2)\n\nट्.आ.1.13.3 -तदित् प॒द{8}\nतदित्प॒दं न विचि॑केत वि॒द्वान् । यन्मृ॒तः पुन॑र॒प्येति॑ जी॒वान् । \nत्रि॒वृद्यद् भुव॑नस्य रथ॒वृत् । जी॒वो गर्भो॒ न मृ॒तः स जी॑वात् ॥ {8}\n(Appearing in T.B.3.7.10.6)\n\nट्.आ.1.19.1 - आ यस्मिन्थ्सप्त वासवा{9} इन्द्रियाणि शतक्रत॑{10} \nआयस्मिन्᳚ थ्स॒प्तवा॑स॒वा स्तिष्ठ॑न्ति स्वा॒रुहो॑ यथा ।\nऋषि॑र्.ह दीर्घ॒श्रुत्त॑म॒ इन्द्र॑स्य घ॒र्मो अति॑थिः ॥ {9}\n(Appearing in T.S.1.6.12.2)\n\nइ॒न्द्रि॒याणि॑ शतक्रतो॒ या ते॒ जने॑षु प॒ञ्चसु॑ । \nइन्द्र॒ तानि॑ त॒ आ वृ॑णे ॥ {10} \n(Appearing in T.S.1.6.12.1)\n\nट्.आ.1.25.2 - वा॒य्वश्चा॑ रश्मि॒पत॑यः{11} \nवा॒य्वश्वा॑ रश्मि॒पत॑यः । मरी᳚च्यात्मानो॒ अद्रु॑हः । दे॒वीर् भु॑वन॒ सूव॑रीः । \nपु॒त्र॒व॒त्वाय॑ मे सुत ॥ {11} \n(Appearing in T.A.1.1.2)\n\n\nट्.आ.1.25.3 - इ॒न्द्र॒घो॒षा वो॒ वसु॑भि{12} रे॒वा ह्ये॒वे{13} इ॒न्द्र॒ घो॒षा वो॒ वसु॑भिः पु॒रस्ता॒-दुप॑दधतां ॥ {12}\nए॒वा ह्ये॑व ॥ {13} \n(shOrt and lOngform arE thE same in {13}) (Both appearing in T.A.1.20.1)\n\nट्.आ.1.27.2 - युवा॑ सु॒वासाः᳚{14} \nयुवा॑ सु॒वासाः॒ परि॑वीत॒ आगा᳚त् । स उ॒ श्रेया᳚न् भवति॒ जाय॑मानः ।\nतं धीरा॑सः क॒वय॒ उन्न॑यन्ति । स्वा॒धियो॒ मन॑सा देव॒यन्तः॑ ॥ {14}\n(Appearing in T.B.3.6.1.3 )\n\nट्.आ.1.27.6 - श॒तमिन्नु श॒रदः॑{15} \nश॒तमिन्नु श॒रदो॒ अन्ति॑ देवा॒ यत्रा॑ नश्च॒क्रा ज॒रसं॑ त॒नूनां᳚ । पु॒त्रासो॒ यत्र॑ पि॒तरो॒ भव॑न्ति॒ मा नो॑ म॒ध्या री॑रिष॒तायु॒र्गन्तोः᳚ ॥ {15}\n(This Expansion is appearing in \"Apastambeeya Mantra Bagam (APMB)\", also known as \"EkagnikAdam\", in 2nd Prasnam, 4th Section as 3rd Mantra.) \n(This is an odd Expansion as the expanded Mantra is not appearing in any of conventional Taittriya texts likE \"Samhita\", \"Brahamanam\" \"Aranyakam\")\n",
            "firstLastPadams_Sloka": "\n(भद्रं - तपस्वी पुण्यो भवति तपस्वी पु॑ण्यो भ॒वति)\n",
            "firstLastPadams_header": "first and last padam in TA, 1st Prapaatakam :-",
            "id": 1,
            "invocation": "ॐ नमः परमात्मने, श्री महागणपतये नमः\nश्री गुरुभ्यो नमः, ह॒रिः॒ ॐ\n",
            "sectionTitle": "1.1     प्रथमः प्रपाठकः- अरुणकेतुकचयनं\n",
            "title": "      कृष्ण यजुर्वेदीय तैत्तिरीय आरण्यके प्रथमः प्रपाठकः"
         },
         {
            "Anuvakkam": [
               {
                  "Korvai": "(णो खॊर्वै fऒर् थिस् आनुवाकम्)",
                  "Panchasat": [
                     {
                        "SamhitaPaata": "सह॒ वै दे॒वानां॒ चासु॑राणां च य॒ज्ञु प्रत॑तावास्तां ॅव॒यꣳ स्व॒र्गं ॅलो॒कमे᳚ष्यामो व॒यमे᳚ष्याम॒ इति॒ तेऽसु॑राः स॒न्नह्य॒ सह॑सै॒वाच॑रन् ब्रह्म॒चर्ये॑ण॒ तप॑सैव दे॒वास्तेऽसु॑रा अमुह्यꣳ॒॒स्ते न प्राजा॑नꣳ॒॒स्ते परा॑भव॒न्ते न स्व॒र्गं ॅलो॒कमा॑य॒न्, प्रसृ॑तेन॒ वै य॒ज्ञेन॑ दे॒वाः स्व॒र्गं ॅलो॒कमा॑य॒न् न प्रसृ॑ते॒नासु॑रा॒न् परा॑ऽभावय॒न् ,प्रसृ॑तो ह॒ वै य॑ज्ञोपवी॒तिनो॑ य॒ज्ञोऽप्र॑सृ॒तोऽनु॑पवी॒तिनो॒ यत्किञ्च॑ ब्राह्म॒णो य॑ज्ञोपवी॒त्यधी॑ते॒ यज॑त ए॒व तत् तस्मा᳚द् यज्ञोपवी॒त्ये॑वाधी॑यीत या॒जये॒द् यजे॑त वा य॒ज्ञ्स्य॒ प्रसृ॑त्या॒ , अजि॑नं॒ ॅवासो॑ वा दक्षिण॒त उ॑प॒वीय॒ दक्षि॑णं बा॒हुमुद्ध॑र॒तेऽव॑ धत्ते स॒व्यमिति॑ यज्ञोपवी॒तमे॒तदे॒व विप॑रीतं प्राचीनावी॒तꣳ स॒म्ॅवीतं॑ मानु॒षम् ।",
                        "header": "T.A.2.1.1",
                        "id": "1"
                     }
                  ],
                  "anuvakkam_id": "1",
                  "id": 0
               },
               {
                  "Korvai": "(णो खॊर्वै fऒर् थिस् आनुवाकम्)",
                  "Panchasat": [
                     {
                        "SamhitaPaata": " रक्षाꣳ॑सि॒ हवा॑ पुरोनुवा॒के तपोऽग्र॑मतिष्ठन्त॒ तान् प्र॒जाप॑तिर् व॒रेणो॒पाम॑न्त्रयत॒ तानि॒ वर॑मवृणीतादि॒त्यो नो॒ योद्धा॒ इति॒ तान् प्र॒जाप॑ति-रब्रवी॒द्-योध॑य॒द्ध्वमिति॒ तस्मा॒दुत्ति॑ष्ठन्तꣳ॒॒ हवा॒ तानि॒ रक्षाꣳ॑स्यादि॒त्यं ॅयोध॑यन्ति॒ याव॑दस्त॒मन्व॑गा॒त्  तानि॑ ह॒ वा ए॒तानि॒ रक्षाꣳ॑सि गायत्रि॒या ऽभि॑मन्त्रिते॒नांभ॑सा शाम्यन्ति॒ तदु॑ ह॒ वा ए॒ते ब्र॑ह्मवा॒दिनः॑ पू॒र्वाभि॑मु॒खाः स॒न्ध्यायां᳚ गायत्रि॒याऽभि॑मन्त्रिता॒ आप॑ ऊ॒र्द्ध्वं ॅविक्षि॑पन्ति॒ ता ए॒ता आपो॑ व॒ज्रीभू॒त्वा तानि॒ रक्षाꣳ॑सि  म॒न्देहाऽरु॑णे द्वी॒पे प्रक्षि॑पन्ति॒ यत् प्र॑दक्षि॒णं प्रक्र॑मन्ति॒ तेन॑ पा॒प्मान॒मव॑ धून्वन्त्यु॒द्यन्त॑मस्तं॒ ॅयन्त॑मादि॒त्य-म॑भिद्ध्या॒यन् कु॒र्वन् ब्रा᳚ह्म॒णो वि॒द्वान्थ् स॒कलं॑ भ॒द्रम॑श्नुते॒ ऽसावा॑दि॒त्यो ब्र॒ह्मेति॒ ब्रह्मै॒व सन् ब्रह्मा॒प्येति॒ य ए॒वं ॅवेद॑ ।",
                        "header": "T.A.2.2.1",
                        "id": "2"
                     }
                  ],
                  "anuvakkam_id": "2",
                  "id": 0
               },
               {
                  "Korvai": "(मु॒मु॒ग्धि॒ स॒प्त च॑)",
                  "Panchasat": [
                     {
                        "SamhitaPaata": "   यद्-दे॑वा देव॒हेड॑नं॒ (देव॒हेळ॑नं॒) देवा॑सश्चकृ॒मा व॒यम् ।  आदि॑त्या॒स्तस्मा᳚न्मा मुञ्चत॒र्तस्य॒र्तेन॒ मामि॒त ॥  देवा॑ जीवनका॒म्या यद्-वा॒चाऽनृ॑तमूदि॒म ।  तस्मा᳚न्न इ॒ह मु॑ञ्चत॒ विश्वे॑ देवाः स॒जोष॑सः ॥  ऋ॒तेन॑ द्यावापृथिवी ऋ॒तेन॒ त्वꣳ स॑रस्वति ।  कृ॒तान्नः॑ पा॒ह्येन॑सो॒ यत् किञ्चानृ॑तमूदि॒म ॥  इ॒न्द्रा॒ग्नी मि॒त्रावरु॑णौ॒ सोमो॑ धा॒ता बृह॒स्पतिः॑ ।  ते नो॑ मुञ्च॒न्त्वेन॑सो॒ यद॒न्यकृ॑तमारि॒म ॥  स॒जा॒त॒शꣳ॒॒सादु॒त जा॑मिशꣳ॒॒ साज्ज्याय॑सः॒ शꣳसा॑दु॒त वा॒ कनी॑यसः ।  अना॑धृष्टं दे॒वकृ॑तं॒ ॅयदेन॒स्तस्मा॒त् त्वम॒स्माञ् जा॑तवेदो मुमुग्धि ( ) ॥  यद्वा॒चा यन् मन॑सा बा॒हुभ्या॑-मू॒रुभ्या॑मष्ठी॒वद्भ्या॑ शि॒श्नैर्यदनृ॑तं चकृ॒मा व॒यम् ।  अ॒ग्निर्मा॒ तस्मा॒देन॑सा॒ गार्.ह॑पत्यः॒ प्रमु॑ञ्चतु चकृ॒म यानि॑ दुष्कृ॒ता ॥  येन॑ त्रि॒तो अ॑र्ण॒वान् नि॑र्ब॒भूव॒ येन॒ सूर्यं॒ तम॑सो निर्मु॒मोच॑ ।  येनेन्द्रो॒ विश्वा॒ अज॑हा॒दरा॑ती॒स्तेना॒हं ज्योति॑षा॒ ज्योति॑रानशा॒न आ᳚क्षि ॥  यत् कुसी॑द॒मप्र॑तीत्तं॒ मये॒ह येन॑ य॒मस्य॑ नि॒धिना॒ चरा॑मि ।  ए॒तत्तद॑ग्ने अनृ॒णो भ॑वामि॒ जीव॑न्ने॒व प्रति॒ तत्ते॑ दधामि ॥  \"यन्मयि॑ मा॒ता{17}\" \"यदा॑ पि॒पेष॒{18}\" \"यद॒न्तरि॑क्षं॒{19}\"  \" ॅयदा॒शसा{20} \"ऽति॑क्रामामि{21}\" \"त्रि॒ते दे॒वा{22}\"  \"दि॒वि जा॒ता{23}\" \"यदाप॑{24}\" \"इ॒मं मे॑ वरुण॒{25}\"  \"तत्त्वा॑ यामि॒{26}\" \"त्वं नो॑ अग्ने॒{27}\" \"सत्वं नो॑ अग्ने॒{28}\" \"त्वम॑ग्ने अ॒यासि॑{29}\"।",
                        "header": "T.A.2.3.1",
                        "id": "3"
                     }
                  ],
                  "anuvakkam_id": "3",
                  "id": 0
               },
               {
                  "Korvai": "(कृ॒त्यां निर्.ऋ॑तिं च॒ पञ्च॑ च)",
                  "Panchasat": [
                     {
                        "SamhitaPaata": " यददी᳚व्यन्नृ॒णम॒हं ब॒भूवादि॑थ् सन्वा संज॒गर॒ जने᳚भ्यः । अ॒ग्निर्मा॒ तस्मा॒दिन्द्र॑श्च सम्ॅविदा॒नौ प्रमु॑ञ्चताम् ॥ यद्धस्ता᳚भ्यां च॒कर॒ किल्बि॑षाण्य॒क्षाणां᳚ ॅव॒ग्नुमु॑प॒जिघ्न॑मानः ।  उ॒ग्र॒म्प॒श्या च॑ राष्ट्र॒भृच्च॒ तान्य॑फ्स॒रसा॒ वनु॑दत्ता-मृ॒णानि॑ ॥ उग्र॑पंश्ये॒ राष्ट्र॑भृ॒त् किल्बि॑षाणि॒ यद॒क्षवृ॑त्त॒मनु॑दत्तमे॒तत् ।  नेन्न॑ ऋ॒णानृ॒णव॒ इथ्स॑मानो य॒मस्य॑ लो॒के अधि॑ रज्जु॒राय॑ ॥ \"अव॑ ते॒ हेड॒ (हेळ॒)  {30}\" \"उदु॑त्त॒म{31}\" \"मि॒मं मे॑ वरुण॒{32}\"  \"तत्त्वा॑ यामि॒{33}\" \"त्वं नो॑ अग्ने॒{34}\" \"सत्वं नो॑ अग्ने{36} ॥ संकु॑सुको॒ विकु॑सुको निर्.ऋ॒थो यश्च॑ निस्व॒नः । तेऽ(1॒)स्मद्-यक्ष्म॒मना॑गसो दू॒राद्-दू॒रम॑चीचतम् ॥ निर्य॑क्ष्ममचीचते कृ॒त्यां निर्.ऋ॑तिं च ( ) । तेन॒ योऽ(1॒)स्मथ्समृ॑च्छातै॒ तम॑स्मै॒ प्रसु॑वामसि ॥ दु॒श्शꣳ॒॒सा॒नु॒शꣳ॒॒साभ्यां᳚ घ॒णेना॑नुघ॒णेन॑ च । तेना॒न्योऽ(1)॒स्मथ् समृ॑च्छातै॒ तम॑स्मै॒ प्रसु॑वामसि ॥  सम्ॅवर्च॑सा॒ पय॑सा॒ सन्त॒नूभि॒रग॑न्महि॒ मन॑सा॒ सꣳ शि॒वेन॑ । त्वष्टा॑ नो॒ अत्र॒ विद॑धातु रा॒योऽनु॑मार्ष्टु त॒न्वो(1॒) यद्-विलि॑ष्टम् ।",
                        "header": "T.A.2.4.1",
                        "id": "4"
                     }
                  ],
                  "anuvakkam_id": "4",
                  "id": 0
               },
               {
                  "Korvai": "(पोषं॑ - दद्ध्मसि - पु॒रोहि॑तश्च॒त्वारि॑ च)",
                  "Panchasat": [
                     {
                        "SamhitaPaata": "    आयु॑ष्टे वि॒श्वतो॑ दधद॒यम॒ग्निर्वरे᳚ण्यः ।  पुन॑स्ते प्रा॒ण आया॑ति॒ परा॒ यक्ष्मꣳ॑ सुवामि ते ॥  आ॒यु॒र्दा अ॑ग्ने ह॒विषो॑ जुषा॒णो घृ॒तप्र॑तीको घृ॒तयो॑निरेधि । घृ॒तं पी॒त्वा मधु॒ चारु॒ गव्यं॑ पि॒तेव॑ पु॒त्रम॒भि र॑क्षतादि॒मम् ॥  इ॒मम॑ग्न॒ आयु॑षे॒ वर्च॑से कृधि ति॒ग्ममोजो॑ वरुण॒ सꣳशि॑शाधि । मा॒तेवा᳚स्मा अदिते॒ शर्म॑ यच्छ॒ विश्वे॑ देवा॒ जर॑दष्टि॒र् यथाऽस॑त् ॥  अग्न॒ आयूꣳ॑षि पवस॒ आसु॒वोर्ज॒मिषं॑ च नः ।  आ॒रे बा॑धस्व दु॒च्छुना᳚म् ॥ अग्ने॒ पव॑स्व॒ स्वपा॑ अ॒स्मे वर्चः॑ सु॒वीर्य᳚म् । दध॑द् र॒यिं मयि॒ पोष᳚म् ।",
                        "UpaPanchasat": [
                           {
                              "SamhitaPaata": "",
                              "header": "",
                              "id": 0
                           },
                           {
                              "SamhitaPaata": "अ॒ग्निर्. ऋषिः॒ पव॑मानः॒ पाञ्च॑जन्यः पु॒रोहि॑तः । तमी॑महे महाग॒यम् ॥ अग्ने॑ जा॒तान् प्रणु॑दा नः स॒पत्ना॒न् प्रत्यजा॑ताञ्जातवेदो नुदस्व ।  अ॒स्मे दी॑दिहि सु॒मना॒ अहे॑ड॒ञ्छर्म॑न्ते (अहे॑ळ॒ञ्छर्म॑न्ते) स्याम त्रि॒वरू॑थ उ॒द्भौ ॥  सह॑सा जा॒तान् प्रणु॑दा नः स॒पत्ना॒न् प्रत्यजा॑ताञ्जातवेदो नुदस्व । अधि॑ नो ब्रूहि सुमन॒स्यमा॑नो व॒यꣳ स्या॑म॒ प्रणु॑दा नः स॒पत्नान्॑ ॥ अग्ने॒ यो नो॒ऽभितो॒ जनो॒ वृको॒ वारो॒ जिघाꣳ॑सति । ताꣳस्त्वं ॅवृ॑त्रहञ्जहि॒ वस्व॒स्मभ्य॒मा भ॑र ॥ अग्ने॒ यो नो॑ऽभि॒दास॑ति समा॒नो यश्च॒ निष्ट्यः॑ । तं ॅव॒यꣳ स॒मिधं॑ कृ॒त्वा तुभ्य॑म॒ग्नेऽपि॑दद्ध्मसि ।",
                              "header": "T.A.2.5.1-2",
                              "id": 0
                           },
                           {
                              "SamhitaPaata": " यो नः॒ शपा॒दश॑पतो॒ यश्च॑ नः॒ शप॑तः॒ शपा᳚त् ।  उ॒षाश्च॒ तस्मै॑ नि॒म्रुक्च॒ सर्वं॑ पा॒पꣳ समू॑हताम् ॥  यो नः॑ स॒पत्नो॒ यो रणो॒ मर्तो॑ऽभि॒दास॑ति देवाः ।  इ॒द्ध्मस्ये॑व प्र॒क्षाय॑तो॒ मा तस्योच्छे॑षि॒ किंच॒न ॥ यो मांद्वेष्टि॑ जातवेदो॒ यं चा॒हं द्वेष्मि॒ यश्च॒ माम् । सर्वाꣳ॒॒स्तान॑ग्ने॒ सन्द॑ह॒ याꣳश्चा॒हं द्वेष्मि॒ ये च॒ माम् ॥ यो अ॒स्मभ्य॑मराती॒याद्-यश्च॑ नो॒ द्वेष॑ते॒ जनः॑ । निन्दा॒द्यो अ॒स्मान् दिफ्सा᳚च्च॒ सर्वाꣳ॒॒स्तान्म॑ष्म॒षा कु॑रु ॥  सꣳशि॑तं मे॒ ब्रह्म॒ सꣳशि॑तं ॅवी॒र्याम् (1॒) बल᳚म् । सꣳशि॑तं क्ष॒त्रं मे॑ जि॒ष्णु यस्या॒हमस्मि॑ पु॒रोहि॑तः ( ) ॥  उदे॑षां बा॒हू अ॑तिर॒मुद्-वर्चो॒ अथो॒ बल᳚म् ।  क्षि॒णोमि॒ ब्रह्म॑णा॒ऽमित्रा॒नुन्न॑यामि॒ स्वाॅ(2) अ॒हम् ॥ पुन॒र्मनः॒ पुन॒रायु॑र्म॒ आगा॒त् पुन॒श्चक्षुः॒ पुनः॒ श्रोत्रं॑ म॒ आगा॒त्  पुनः॑ प्रा॒णः पुन॒राधी॑तं म॒ आगा᳚त् ।  वै॒श्वा॒न॒रो मेऽद॑ब्धस्तनू॒पा अव॑बाधतां दुरि॒तानि॒ विश्वा᳚ ।",
                              "header": "T.A.2.5.1-3",
                              "id": 0
                           }
                        ],
                        "header": "T.A.2.5.1",
                        "id": "1-3"
                     }
                  ],
                  "anuvakkam_id": "5",
                  "id": 0
               },
               {
                  "Korvai": "(च॒रे॒म॒ - पु॒त्रꣳ षट्च॑)",
                  "Panchasat": [
                     {
                        "SamhitaPaata": " वै॒श्वा॒न॒राय॒ प्रति॑वेदयामो॒ यदी॑नृ॒णꣳ स॑ङ्ग॒रो दे॒वता॑सु । स ए॒तान् पाशा᳚न् प्र॒मुच॒न् प्रवे॑द॒ स नो॑ मुञ्चातु दुरि॒तादव॒द्यात् ॥  वै॒श्वा॒न॒रः पव॑यान्नः प॒वित्रै॒र्यथ् स॑ङ्ग॒र-म॒भिधावा᳚म्या॒शाम् । अना॑जान॒न् मन॑सा॒ याच॑मानो॒ यदत्रैनो॒ अव॒ तथ् सु॑वामि ॥  अ॒मी ये सु॒भगे॑ दि॒वि वि॒चृतौ॒ नाम॒ तार॑के ।  प्रेहामृत॑स्य यच्छता-मे॒तद्-ब॑द्धक॒मोच॑नम् ॥  विजि॑हीर्ष्व लो॒कान् कृ॑धि ब॒न्धान् मु॑ञ्चासि॒ बद्ध॑कम् । योने॑रिव॒ प्रच्यु॑तो॒ गर्भः॒ सर्वा᳚न् प॒थो अ॑नुष्व ॥  स प्र॑जा॒नन् प्रति॑गृभ्णीत वि॒द्वान् प्र॒जाप॑तिः प्रथम॒जा ऋ॒तस्य॑ । अ॒स्माभि॑र्द॒त्तं ज॒रसः॑ प॒रस्ता॒दच्छि॑न्नं॒ तन्तु॑मनु॒ संच॑रेम ।",
                        "UpaPanchasat": [
                           {
                              "SamhitaPaata": "",
                              "header": "",
                              "id": 0
                           },
                           {
                              "SamhitaPaata": " त॒तं तन्तु॒मन्वेके॒ अनु॒ संच॑रन्ति॒ येषां᳚ द॒त्तं पित्र्य॒माय॑नवत् । अ॒ब॒न्ध्वेके॒ दद॑तः प्र॒यच्छा॒द्-दातु॒च्चे-च्छ॒क्नवाꣳ॒॒ सः स्व॒र्ग ए॑षाम् ॥  आर॑भेथा॒मनु॒ सꣳर॑भेथाꣳ समा॒नं पन्था॑मवथो घृ॒तेन॑ । यद्वां᳚ पू॒र्तं परि॑विष्टं॒ ॅयद॒ग्नौ तस्मै॒ गोत्रा॑ये॒ह जाया॑पती॒ सꣳर॑भेथाम् ॥ यद॒न्तरि॑क्षं पृथि॒वीमु॒त द्यां ॅयन्मा॒तरं॑ पि॒तरं॑ ॅवा जिहिꣳसि॒म ।  अ॒ग्निर्मा॒ तस्मा॒देन॑सो॒ गार्.ह॑पत्य॒ उन्नो॑ नेषद्-दुरि॒ता यानि॑ चकृ॒म ॥ भूमि॑र्मा॒ताऽदि॑तिर्नो ज॒नित्रं॒ भ्राता॒न्तरि॑क्ष-म॒भिश॑स्त एनः ।  द्यौर्नः॑ पि॒ता पि॑तृ॒याच्छं भ॑वासि जा॒मि मि॒त्वा मा वि॑विथ्सि लो॒कात् ॥ यत्र॑ सु॒हार्दः॑ सु॒कृतो॒ मद॑न्ते वि॒हाय॒ रोगं॑ त॒न्वा(1)ꣳ॒॒ स्वाया᳚म् ।  अ॒श्लो॒णाङ्गै॒रह्रु॑ताः स्व॒र्गे तत्र॑ पश्येम पि॒तरं॑ च पु॒त्रम् ( ) ॥ यदन्न॒मद्म्यनृ॑तेन देवा दा॒स्यन्नदा᳚स्यन्नु॒त वा॑ करि॒ष्यन्न् ।  यद्-दे॒वानां॒ चक्षु॒ष्यागो॒ अस्ति॒ यदे॒व किंच॑ प्रतिजग्रा॒हम॒ग्निर्मा॒ तस्मा॑दनृ॒णं कृ॑णोतु ॥  यदन्न॒मद्मि॑ बहु॒धा विरू॑पं॒ ॅवासो॒ हिर॑ण्यमु॒त गाम॒जामवि᳚म् ।  यद्-दे॒वानां॒ चक्षु॒ष्यागो॒ अस्ति॒ यदे॒व किञ्च॑ प्रतिजग्रा॒हम॒ग्निर्मा॒ तस्मा॑दनृ॒णं कृ॑णोतु ॥  य॒न्मया॑ मन॑सा वा॒चा॒ कृ॒त॒मेनः॑ कदा॒चन ।  सर्वस्मा᳚न् मेडि॑तो (मेळ॑ता) मो॒ग्धि॒ त्वꣳ हि  वेत्थ॑ यथात॒थम् ।",
                              "header": "T.A.2.6.1-2",
                              "id": 0
                           }
                        ],
                        "header": "T.A.2.6.1",
                        "id": "1-2"
                     }
                  ],
                  "anuvakkam_id": "6",
                  "id": 0
               },
               {
                  "Korvai": "(णो खॊर्वै fऒर् थिस् आनुवाकम्)",
                  "Panchasat": [
                     {
                        "SamhitaPaata": " वात॑रशना ह॒ वा ऋष॑यः श्रम॒णा ऊ॒र्द्ध्वम॑न्थि॒नो ब॑भूवु॒स्ता-नृष॑यो॒ऽर्थ-मा॑यꣳ॒॒स्ते नि॒लाय॑-मचरꣳ॒॒स्ते-ऽनु॑प्रविशुः कूश्मा॒ण्डानि॒ ताꣳ-स्तेष्वन्व॑विन्द-ञ्छ्र॒द्धया॑ च॒ तप॑सा च॒ , तानृष॑योऽब्रुवन् क॒था नि॒लायं॑ चर॒थेति॒ त ऋषी॑नब्रुव॒न्नमो॑ वोऽस्तु भगवन्तो॒ऽस्मिन् धा᳚म्नि॒ केन॑ वः सपर्या॒मेति॒ तानृष॑योऽब्रुवन् प॒वित्रं॑ नो ब्रूत॒ येना॑रे॒पसः॑ स्या॒मेति॒ त ए॒तानि॑ सू॒क्तान्य॑पश्य॒न्॒. , यद्-दे॑वा देव॒हेड॑नं॒ (देव॒हेळ॑नं॒) ॅयददी᳚व्यन्नृ॒णम॒हं ब॒भूवायु॑ष्टे वि॒श्वतो॑  दध॒दित्ये॒तैराज्यं॑ जुहुत वैश्वान॒राय॒ प्रति॑वेदयाम॒ इत्युप॑तिष्ठत॒ यद॑र्वा॒चीन॒मेनो᳚ भ्रूणह॒त्याया॒स्तस्मा᳚न् मोक्ष्यद्ध्व॒ इति॒ ,त ए॒तैर॑जुहवु॒स्तेऽरे॒पसो॑ऽभवन् कर्मा॒दिष्वे॒तैर्-जु॑हुयात् पू॒तो दे॑वलो॒कान् थ्सम॑श्नुते ।",
                        "header": "T.A.2.7.1",
                        "id": "7"
                     }
                  ],
                  "anuvakkam_id": "7",
                  "id": 0
               },
               {
                  "Korvai": "(णो खॊर्वै fऒर् थिस् आनुवाकम्)",
                  "Panchasat": [
                     {
                        "SamhitaPaata": " कू॒श्मा॒ण्डैर् जु॑हुया॒द्-योऽपू॑त इव॒ मन्ये॑त॒ यथा᳚ स्ते॒नो यथा᳚ भ्रूण॒हैवमे॒ष भ॑वति॒ योऽयोनौ॒ रेतः॑ सि॒ञ्चति॒, यद॑र्वा॒चीन॒मेनो᳚ भ्रूणह॒त्याया॒स्तस्मा᳚न् मुच्यते॒ याव॒देनो॑ दी॒क्षामुपै॑ति दीक्षि॒त ए॒तैः स॑त॒ति जु॑होति सम्ॅवथ्स॒रं दी᳚क्षि॒तो भ॑वति सम्ॅवथ्स॒रादे॒वात्मानं॑ पुनीते॒ मासं॑ दीक्षि॒तो भ॑वति॒ यो मासः॒ स सम्ॅवथ्स॒रः स॑म्ॅवथ्स॒रादे॒वात्मानं॑ पुनीते॒ चतु॑र्विꣳशतिꣳ॒॒ रात्री᳚र्दीक्षि॒तो भ॑वति॒ चतु॑र्विꣳशति-रर्द्धमा॒साः स॑म्ॅवथ्स॒रः स॑म्ॅवथ्स॒रादे॒वात्मानं॑ पुनीते॒ द्वाद॑श॒ रात्री᳚र्दीक्षि॒तो भ॑वति॒ द्वाद॑श॒ मासाः᳚ सम्ॅवथ्स॒रः स॑म्ॅवथ्स॒रादे॒वात्मानं॑ पुनीते॒ षड्रात्री᳚र्दीक्षि॒तो भ॑वति॒ षड्वा ऋ॒तवः॑ सम्ॅवथ्स॒रः स॑म्ॅवथ्स॒रादे॒वात्मानं॑ पुनीते ति॒स्रो रात्री᳚र्-दीक्षि॒तो भ॑वति त्रि॒पदा॑ गाय॒त्री गा॑यत्रि॒या ए॒वात्मानं॑ पुनीते॒ न माꣳ॒॒सम॑श्नीया॒न्न स्त्रिय॒मुपे॑या॒न्नोपर्या॑सीत॒ जुगु॑फ्से॒तानृ॑ता॒त्पयो᳚ ब्राह्म॒णस्य॑ व्र॒तं ॅय॑वा॒गू रा॑ज॒न्य॑स्या॒मिक्षा॒ वैश्य॒स्याथो॑ सौ॒म्येऽप्य॑द्ध्व॒र ए॒तद्व्र॒तं ब्रू॑या॒द् यदि॒ मन्ये॑-तोप॒दस्या॒मीत्यो॑द॒नं धा॒नाः सक्तूं᳚ घृ॒तमित्यनु॑व्रतयेदा॒त्मनोऽनु॑पदासाय ।",
                        "header": "T.A.2.8.1",
                        "id": "8"
                     }
                  ],
                  "anuvakkam_id": "8",
                  "id": 0
               },
               {
                  "Korvai": "(णो खॊर्वै fऒर् थिस् आनुवाकम्)",
                  "Panchasat": [
                     {
                        "SamhitaPaata": " अ॒जान्. ह॒ वै पृश्नीꣳ॑स्तप॒स्यमा॑ना॒न् ब्रह्म॑ स्वयं॒भ्व॑भ्यान॑र्.ष॒त्त ऋष॑योऽभव॒न् तदृषी॑णा-मृषि॒त्वं तां दे॒वता॒मुपा॑तिष्ठन्त य॒ज्ञ्का॑मा॒स्त ए॒तं ब्र॑ह्मय॒ज्ञ्-म॑पश्य॒न्-तमाऽह॑र॒न्-तेना॑यजन्त॒ यदृ॒चोऽद्ध्यगी॑षत॒ ताः पय॑ आहुतयो दे॒वाना॑मभव॒न्॒. यद्-यजूꣳ॑षि घृ॒ताहु॑तयो॒ यथ् सामा॑नि॒ सोमा॑हुतयो॒ यदथ॑र्वाङ्गि॒रसो॒ मद्ध्वा॑हुतयो॒ यद्ब्रा᳚ह्म॒णानी॑तिहा॒सान्-पु॑रा॒णानि॒ कल्पा॒न् गाथा॑ नाराशꣳ॒॒सीर्मे॑दाहु॒तयो॑ दे॒वाना॑-मभव॒न्ताभिः॒ क्षुधं॑ पा॒प्मान॒-मपा᳚घ्न॒न्-नप॑हतपाप्मानो दे॒वाः स्व॒र्गं ॅलो॒कमा॑य॒न् ब्रह्म॑णः॒ सायु॑ज्य॒-मृष॑योऽगच्छन्न् ।",
                        "header": "T.A.2.9.1",
                        "id": "9"
                     }
                  ],
                  "anuvakkam_id": "9",
                  "id": 0
               },
               {
                  "Korvai": "(णो खॊर्वै fऒर् थिस् आनुवाकम्)",
                  "Panchasat": [
                     {
                        "SamhitaPaata": "  पञ्च॒ वा ए॒ते म॑हाय॒ज्ञाः स॑त॒ति प्रता॑यन्ते सत॒ति सन्ति॑ष्ठन्ते देवय॒ज्ञ्ः पि॑तृय॒ज्ञो भू॑तय॒ज्ञो म॑नुष्यय॒ज्ञो ब्र॑ह्मय॒ज्ञ् इति॒ यद॒ग्नौ जु॒होत्य॒पि स॒मिधं॒ तद्-दे॑वय॒ज्ञ्ः सन्ति॑ष्ठते॒ यत् पि॒तृभ्यः॑ स्व॒धा क॒रोत्यप्य॒पस्तत् पि॑तृय॒ज्ञ्ः सन्ति॑ष्ठते॒यद्-भू॒तेभ्यो॑ ब॒लिꣳ हर॑ति॒ तद्-भू॑तय॒ज्ञ्ः सन्ति॑ष्ठते॒ यद्ब्रा᳚ह्म॒णेभ्योऽन्नं॒ ददा॑ति॒ तन्म॑नुष्यय॒ज्ञ्ः सन्ति॑ष्ठते॒ यथ्स्वा᳚द्ध्या॒य-मधी॑यी॒-तैका॑मप्यृ॒चं ॅयजुः॒-साम॑ वा॒ तद्ब्र॑ह्मय॒ज्ञ्ः सन्ति॑ष्ठते॒ यदृ॒चोऽधी॑ते॒ पय॑सः॒ कूल्या॑ अस्य पि॒तॄन् थ्स्व॒धा अ॒भिव॑हन्ति॒ यद्-यजूꣳ॑षि घृ॒तस्य॑ कूल्या॒ यथ् सामा॑नि॒ सोम॑ एभ्यः पवते॒ यदथ॑र्वाङ्गि॒रसो॒ मधोः᳚ कूल्या॒ यद्ब्रा᳚ह्म॒णा-नी॑तिहा॒सान्-पु॑रा॒णानि॒ कल्पा॒न् गाथा॑ नाराशꣳ॒॒सीर्-मेद॑सः॒ कूल्या॑ अस्य पि॒तॄन्थ् स्व॒धा अ॒भिव॑हन्ति॒ यदृ॒चोऽधी॑ते॒ पय॑ आहुतिभिरे॒व तद्-दे॒वाꣳस्त॑र्पयति॒ यद्-यजूꣳ॑षि घृ॒ताहु॑तिभि॒र्यथ् सामा॑नि॒ सोमा॑हुतिभि॒र्-यदथ॑र्वाङ्गि॒रसो॒ मद्ध्वा॑हुतिभि॒र्-यद्ब्रा᳚ह्म॒णा-नी॑तिहा॒सान्-पु॑रा॒णानि॒ कल्पा॒न् गाथा॑ नाराशꣳ॒॒सीर्-मे॑दाहु॒तिभि॑रे॒व तद्-दे॒वाꣳस्त॑र्पयति॒ त ए॑नन् तृ॒प्ता आयु॑षा॒ तेज॑सा॒ वर्च॑सा श्रि॒या यश॑सा ब्रह्मवर्च॒सेना॒न्नाद्ये॑न च तर्पयन्ति ।",
                        "header": "T.A.2.10.1",
                        "id": "10"
                     }
                  ],
                  "anuvakkam_id": "10",
                  "id": 0
               },
               {
                  "Korvai": "(णो खॊर्वै fऒर् थिस् आनुवाकम्)",
                  "Panchasat": [
                     {
                        "SamhitaPaata": " ब्र॒ह्म॒य॒ज्ञेन॑ य॒क्ष्यमा॑णः॒ प्राच्यां᳚ दि॒शि ग्रामा॒दछ॑दिर्द॒र्॒.श उदी᳚च्यां प्रागुदी॒च्यां ॅवो॒दित॑ आदि॒त्ये द॑क्षिण॒त उ॑प॒वीयो॑प॒विश्य॒ हस्ता॑वव॒निज्य॒ त्रिराचा॑मे॒द्द्विः प॑रि॒मृज्य॑ स॒कृदु॑प॒स्पृश्य॒ शिर॒श्चक्षु॑षी॒ नासि॑के॒ श्रोत्रे॒ हृद॑यमा॒लभ्य॒ यत् त्रिरा॒चाम॑ति॒ तेन॒ ऋचः॑ प्रीणाति॒ यद्द्विः प॑रि॒मृज॑ति॒ तेन यजूꣳ॑षि॒ यथ् स॒कृदु॑प॒स्पृश॑ति॒ तेन॒ सामा॑नि॒ (यथ् स॒व्यं पा॒णि पा॒दौ प्रो॒क्षति॒) यच्छिर॒श्चक्षु॑षी॒ नासि॑के॒ श्रोत्रे॒ हृद॑यमा॒लभ॑ते॒ तेनाथ॑र्वाङ्गि॒रसो᳚ ब्राह्म॒णा-नी॑तिहा॒सान् पु॑रा॒णानि॒ कल्पा॒न् गाथा॑ नाराशꣳ॒॒सीः प्री॑णाति॒ दर्भा॑णां म॒हदु॑प॒स्तीर्यो॒पस्थं॑ कृ॒त्वा प्राङासी॑नः स्वाद्ध्या॒यमधी॑यीता॒पां ॅवा ए॒ष ओष॑धीनाꣳ॒॒ रसो॒ यद्-द॒र्भाः सर॑समॆ॒व ब्रह्म॑ कुरुते दक्षिणोत्त॒रौ पा॒णी (पा॒दौ) कृ॒त्वा सप॒वित्रा॒वोमिति॒ प्रति॑पद्यत ए॒तद्वै यजु॑स्त्रयीं ॅवि॒द्यां प्रत्ये॒षा वागे॒तत्प॑र॒मम॒क्षरं॒ तदे॒तदृ॒चाऽभ्यु॑क्तमृ॒चो अ॒क्षरे॑ पर॒मे व्यो॑म॒न्॒. यस्मि॑न् दे॒वा अधि॒ विश्वे॑ निषे॒दुर्यस्तन्न वेद॒ किमृ॒चा क॑रिष्यति॒ य इत्तद्वि॒दुस्त इ॒मे समा॑सत॒ इति॒ त्रीने॒व प्रायु॑ङ्क्त॒ भूर्भुवः॒स्व॑रित्या॑है॒तद्वै वा॒चः स॒त्यं ॅयदे॒व वा॒चः स॒त्यं तत् प्रायु॒ङ्क्ताथ॑ सावि॒त्रीं गा॑य॒त्रीं त्रिरन्वा॑ह प॒च्छो᳚ऽर्द्धर्च॑शोऽनवा॒नꣳ स॑वि॒ता श्रियः॑ प्रसवि॒ता श्रिय॑मे॒वाप्नो॒त् यथो᳚ प्र॒ज्ञात॑यै॒व प्र॑ति॒पदा॒ छन्दाꣳ॑सि॒ प्रति॑पद्यते ।",
                        "header": "T.A.2.11.1",
                        "id": "11"
                     }
                  ],
                  "anuvakkam_id": "11",
                  "id": 0
               },
               {
                  "Korvai": "(णो खॊर्वै fऒर् थिस् आनुवाकम्)",
                  "Panchasat": [
                     {
                        "SamhitaPaata": " ग्रामे॒ मन॑सा स्वाद्ध्या॒यमधी॑यीत॒ दिवा॒ नक्तं॑ ॅवे॒ति ह॑ स्मा॒ह शौ॒च आ᳚ह्ने॒य उ॒तार॑ण्ये॒ऽबल॑ उ॒त वा॒चोत तिष्ठ॑न्नु॒त व्रज॑न्नु॒तासी॑न उ॒त शया॑नो॒ऽधीयी॑तै॒व स्वा᳚द्ध्या॒यं तप॑स्वी॒ पुण्यो॑ भवति॒ य ए॒वं ॅवि॒द्वान्थ् स्वा᳚द्ध्या॒यमधी॑ते॒ नमो॒ ब्रह्म॑णे॒ नमो॑ अस्त्व॒ग्नये॒ नमः॑ पृथि॒व्यै नम॒ ओष॑धीभ्यः ।  नमो॑ वा॒चे नमो॑ वा॒चस्पत॑ये॒ नमो॒ विष्ण॑वे बृह॒ते क॑रोमि ।",
                        "header": "T.A.2.12.1",
                        "id": "12"
                     }
                  ],
                  "anuvakkam_id": "12",
                  "id": 0
               },
               {
                  "Korvai": "(णो खॊर्वै fऒर् थिस् आनुवाकम्)",
                  "Panchasat": [
                     {
                        "SamhitaPaata": " म॒द्ध्यन्दि॑ने प्र॒बल॒मधी॑यीता॒सौ खलु॒ वावैष आ॑दि॒त्यो यद्ब्रा᳚ह्म॒णस्तस्मा॒त्तर्.हि॒ तेक्ष्णि॑ष्ठं तपति॒ तदे॒षाऽभ्यु॑क्ता ॥  चि॒त्रं दे॒वाना॒मुद॑गा॒दनी॑कं॒ चक्षु॑र्मि॒त्रस्य॒ वरु॑णस्या॒ग्नेः ।  आऽप्रा॒ द्यावा॑पृथि॒वी अ॒न्तरि॑क्षꣳ॒॒ सूर्य॑ आ॒त्मा जग॑तस्त॒स्थुष॒श्चेति॒ स वा ए॒ष य॒ज्ञ्ः स॒द्यः प्रता॑यते स॒द्यः सन्ति॑ष्ठते॒ तस्य॒ प्राख्सा॒यम॑वभृ॒थो नमो॒ ब्रह्म॑ण॒ इति॑ परिधा॒नीयां॒ त्रिरन्वा॑हा॒प उ॑प॒स्पृश्य॑ गृ॒हाने॑ति॒ ततो॒ यत्किंच॒ ददा॑ति॒ सा दक्षि॑णा ।",
                        "header": "T.A.2.13.1",
                        "id": "13"
                     }
                  ],
                  "anuvakkam_id": "13",
                  "id": 0
               },
               {
                  "Korvai": "(णॊ खॊर्वै fऒर् थिस् आनुवाकम्)",
                  "Panchasat": [
                     {
                        "SamhitaPaata": " तस्य॒ वा ए॒तस्य॑ य॒ज्ञ्स्य॒ मेघो॑ हवि॒र्द्धानं॑ ॅवि॒द्युद॒ग्निर्व॒र्.॒षꣳ ह॒विः स्त॑नयि॒त्नुर्-व॑षट्का॒रो यद॑व॒स्फूर्ज॑ति॒ सोऽनु॑वषट्का॒रो वा॒युरा॒त्माऽमा॑वा॒स्या᳚ स्विष्ट॒कृद्य ए॒वं ॅवि॒द्वान्मे॒घे व॒र्.॒षति॑ वि॒द्योत॑माने स्त॒नय॑त्यव॒स्फूर्ज॑ति॒ पव॑माने वा॒याव॑मावा॒स्या॑याꣳ स्वाद्ध्या॒यमधी॑ते॒  तप॑ ए॒व तत्त॑प्यते॒ तपो॑ हि स्वाद्ध्या॒य इत्यु॑त्त॒मं नाकꣳ॑ रोहत्युत्त॒मः स॑मा॒नानां᳚ भवति॒ याव॑न्तꣳ ह॒ वा इ॒मां ॅवि॒त्तस्य॑ पू॒र्णां दद॑थ्स्व॒र्गं ॅलो॒कं ज॑यति॒ ताव॑न्तं ॅलो॒कं ज॑यति॒ भूयाꣳ॑सं चाक्ष॒य्यं चाप॑ पुनर्मृ॒त्युं ज॑यति॒ ब्रह्म॑णः॒ सायु॑ज्यं गच्छति ।",
                        "header": "T.A.2.14.1",
                        "id": "14"
                     }
                  ],
                  "anuvakkam_id": "14",
                  "id": 0
               },
               {
                  "Korvai": "(णो खॊर्वै fऒर् थिस् आनुवाकम्)",
                  "Panchasat": [
                     {
                        "SamhitaPaata": " तस्य॒ वा ए॒तस्य॑ य॒ज्ञ्स्य॒ द्वाव॑नद्ध्या॒यौ यदा॒ऽऽत्माऽशुचि॒र्-यद्-दे॒शः समृ॑द्धिर्दैव॒तानि॒ य ए॒वं ॅवि॒द्वान् म॑हारा॒त्र उ॒षस्युदि॑ते॒ व्रजꣳ॒॒स्तिष्ठ॒न्-नासी॑नः॒ शया॑नो॒ऽरण्ये᳚ ग्रामे॒ वा याव॑त्त॒रसꣳ॑ स्वाद्ध्या॒यमधी॑ते॒ सर्वा᳚न् ॅलो॒काञ्ज॑यति॒ सर्वा᳚न् ॅलो॒कान॑नृ॒णोऽनु॒ संच॑रति॒ तदे॒षाऽभ्यु॑क्ता ॥ अ॒नृ॒णा अ॒स्मिन्न॑नृ॒णाः पर॑स्मिꣳस्तृ॒तीये॑ लो॒के अ॑नृ॒णाः स्या॑म । ये दे॑व॒याना॑ उ॒त पि॑तृ॒याणाः॒ सर्वा᳚न् प॒थो अ॑नृ॒णा आक्षी॑ये॒मेत्य॒ग्निं ॅवै जा॒तं पा॒प्मा ज॑ग्राह॒ तंदे॒वा आहु॑तीभिः पा॒प्मान॒मपा᳚घ्न॒न्-नाहु॑तीनां ॅय॒ज्ञेन॑ य॒ज्ञ्स्य॒ दक्षि॑णाभि॒र्-दक्षि॑णानां ब्राह्म॒णेन॑ ब्राह्म॒णस्य॒ छन्दो॑भिः॒ छन्द॑साꣳ स्वाद्ध्या॒येनाप॑हतपाप्मा स्वाद्ध्या॒यो॑ दे॒वप॑वित्रं॒ ॅवा ए॒तत्तं ॅयोऽनू᳚थ् सृ॒जत्यभा॑गो वा॒चि भ॑व॒त्यभा॑गो ना॒के तदे॒षाऽभ्यु॑क्ता ॥ यस्ति॒त्याज॑ सखि॒विदꣳ॒॒ सखा॑यं॒ न तस्य॑ वा॒च्यपि॑ भा॒गो अ॑स्ति । यदीꣳ॑ शृ॒णोत्य॒लकꣳ॑ शृणोति॒ न हि प्र॒वेद॑ सुकृ॒तस्य॒ पन्था॒मिति॒ तस्मा᳚थ् स्वाद्ध्या॒योऽद्ध्ये॑त॒व्यो॑ यं ॅयं॑ क्र॒तुमधी॑ते॒ तेन॑ तेनास्ये॒ष्टं भ॑वत्य॒ग्नेर्-वा॒यो-रा॑दि॒त्यस्य॒ सायु॑ज्यं गच्छति॒ तदे॒षाऽभ्यु॑क्ता ॥  ये अ॒र्वाङु॒त वा॑ पुरा॒णे वे॒दं ॅवि॒द्वाꣳस॑म॒भितो॑ वदन्त्यादि॒त्यमे॒व ते परि॑वदन्ति॒ सर्वे॑ अ॒ग्निं द्वि॒तीयं॑ तृ॒तीयं॑ च हꣳ॒॒समिति॒ याव॑ती॒र्वै दे॒वता॒स्ताः सर्वा॑ वेद॒विदि॑ ब्राह्म॒णे व॑सन्ति॒ तस्मा᳚द् ब्राह्म॒णेभ्यो॑ वेद॒विद्भ्यो॑ दि॒वेदि॑वे॒ नम॑स्कुर्या॒न्नाश्ली॒लं की᳚र्तयेदे॒ता ए॒व दे॒वताः᳚ प्रीणाति ।",
                        "header": "T.A.2.15.1",
                        "id": "15"
                     }
                  ],
                  "anuvakkam_id": "15",
                  "id": 0
               },
               {
                  "Korvai": "(णो खॊर्वै fऒर् थिस् आनुवाकम्)",
                  "Panchasat": [
                     {
                        "SamhitaPaata": " रिच्य॑त इव॒ वा ए॒ष प्रेव रि॑च्यते॒ यो या॒जय॑ति॒ प्रति॑ वा गृ॒ह्णाति॑ या॒जयि॑त्वा प्रतिगृ॒ह्य वाऽन॑श्न॒न्त्रिः स्वा᳚द्ध्या॒यं ॅवे॒दमधी॑यीत त्रिरा॒त्रं ॅवा॑ सावि॒त्रीं गा॑य॒त्री-म॒न्वाति॑रेचयति॒ वरो॒ दक्षि॑णा॒ वरे॑णै॒व वरꣳ॑ स्पृणोत्या॒त्मा हि वरः॑ ।",
                        "header": "T.A.2.16.1",
                        "id": "16"
                     }
                  ],
                  "anuvakkam_id": "16",
                  "id": 0
               },
               {
                  "Korvai": "(णॊ खॊर्वै fऒर् थिस् आनुवाकम्)",
                  "Panchasat": [
                     {
                        "SamhitaPaata": " दु॒हे ह॒ वा ए॒ष छन्दाꣳ॑सि॒ यो या॒जय॑ति॒ स येन॑ यज्ञ्क्र॒तुना॑ या॒जये॒थ् सोऽर॑ण्यं प॒रेत्य॑ शुचौ दे॒शे स्वा᳚द्ध्या॒य-मे॒वैन॒-मधी॑यन्नासी॒त तस्या॒नश॑नं दी॒क्षा स्था॒नमु॑प॒सद॒ आस॑नꣳ सु॒त्या वाग्जु॒हूर्मन॑ उप॒भृद्धृ॒तिर्द्ध्रु॒वा प्रा॒णो ह॒विः सामा᳚द्ध्व॒र्युः स वा ए॒ष य॒ज्ञ्ः  प्रा॒णद॑क्षि॒णोऽन॑न्तदक्षिणः॒ समृ॑द्धतरः ।",
                        "header": "T.A.2.17.1",
                        "id": "17"
                     }
                  ],
                  "anuvakkam_id": "17",
                  "id": 0
               },
               {
                  "Korvai": "(णो खॊर्वै fऒर् थिस् आनुवाकम्)",
                  "Panchasat": [
                     {
                        "SamhitaPaata": "    क॒ति॒धाऽव॑कीर्णी प्रवि॒शति॑ चतु॒र्द्धेत्या॑हुर्-ब्रह्मवा॒दिनो॑ म॒रुतः॑ प्रा॒णैरिन्द्रं॒ बले॑न॒ बृह॒स्पतिं॑ ब्रह्मवर्च॒सेना॒ग्निमे॒वेत॑रेण॒ सर्वे॑ण॒ तस्यै॒तां प्राय॑श्चित्तिं ॅवि॒दाञ्च॑कार सुदे॒वः का᳚श्य॒पो यो  ब्र॑ह्मचा॒र्य॑व॒किरे॑दमावा॒स्या॑याꣳ॒॒ रात्र्या॑म॒ग्निं प्र॒णीयो॑पसमा॒धाय॒ द्विराज्य॑स्योप॒घातं॑ जुहोति॒ कामाव॑कीर्णो॒ऽस्म्यव॑कीर्णोऽस्मि॒ काम॒ कामा॑य॒ स्वाहा॒ कामाभि॑द्रुग्धो॒ऽस्म्यभि॑द्रुग्धोऽस्मि॒ काम॒ कामा॑य॒ स्वाहेत्य॒मृतं॒ ॅवा आज्य॑म॒मृत॑मे॒वात्मन् ध॑त्ते हु॒त्वा प्रय॑ताञ्ज॒लिः कवा॑तिर्यङ्ङ॒ग्निम॒भि म॑न्त्रयेत॒ सं मा॑ सिञ्चन्तु म॒रुतः॒ समिन्द्रः॒ संबृह॒स्पतिः॑ ।  सं मा॒ऽयम॒ग्निः सि॑ञ्च॒त्वायु॑षा च॒ बले॑न॒ चायु॑ष्मन्तं करोत॒ मेति॒ प्रति॑ हास्मै म॒रुतः॑ प्रा॒णान् द॑धति॒ प्रतीन्द्रो॒ बलं॒ प्रति॒ बृह॒स्पति॑र् ब्रह्मवर्च॒सं प्रत्य॒ग्निरि॒तर॒थ्सर्वꣳ॒॒ सर्व॑तनुर्भू॒त्वा सर्व॒मायु॑रेति॒ त्रिर॒भिम॑न्त्रयेत॒ त्रिष॑त्या॒ हि दे॒वा योऽपू॑त इव॒ मन्ये॑त॒ स इ॒त्थं जु॑हुयादि॒त्थ-म॒भिम॑न्त्रयेत॒ पुनी॑त ए॒वात्मान॒-मायु॑रे॒वात्मन् ध॑त्ते॒ वरो॒ दक्षि॑णा॒ वरे॑णै॒व वरꣳ॑ स्पृणोत्या॒त्मा हि वरः॑ ।",
                        "header": "T.A.2.18.1",
                        "id": "18"
                     }
                  ],
                  "anuvakkam_id": "18",
                  "id": 0
               },
               {
                  "Korvai": "(णॊ खॊर्वै fऒर् थिस् आनुवाकम्)",
                  "Panchasat": [
                     {
                        "SamhitaPaata": " भूः प्रप॑द्ये॒ भुवः॒ प्रप॑द्ये॒ स्वः॑ प्रप॑द्ये॒ भूर्भुवः॒स्वः॑ प्रप॑द्ये॒ ब्रह्म॒ प्रप॑द्ये ब्रह्मको॒शं प्रप॑द्ये॒ऽमृतं॒ प्रप॑द्येऽमृतको॒शं प्रप॑द्ये चतुर्जा॒लं ब्र॑ह्मको॒शं ॅयं मृ॒त्युर्नाव॒पश्य॑ति॒ तं प्रप॑द्ये दे॒वान् प्रप॑द्ये देवपु॒रं प्रप॑द्ये॒ परी॑वृतो॒ वरी॑वृतो॒ ब्रह्म॑णा॒ वर्म॑णा॒ऽहं तेज॑सा॒ कश्य॑पस्य॒ यस्मै॒ नम॒स्तच्छिरो॒ धर्मो॑ मू॒र्द्धानं॑ ब्र॒ह्मोत्त॑रा॒ हनु॑र्य॒ज्ञोऽध॑रा॒ विष्णु॒र्॒. हृद॑यꣳ सम्ॅवथ्स॒रः प्र॒जन॑नम॒श्विनौ॑ पूर्व॒पादा॑व॒त्रिर्मद्ध्यं॑ मि॒त्रावरु॑णा वपर॒पादा॑व॒ग्निः पुच्छ॑स्य प्रथ॒मं काण्डं॒ तत॒ इन्द्र॒स्ततः॑ प्र॒जाप॑ति॒रभ॑यं चतु॒र्थꣳ स वा ए॒ष दि॒व्यः शा᳚क्व॒रः शिशु॑मार॒स्तꣳ ह॒ य ए॒वं ॅवेदाप॑ पुनर्मृ॒त्युं ज॑यति॒ जय॑ति स्व॒र्गं ॅलो॒कं नाद्ध्वनि॒ प्रमी॑यते॒ नाफ्सु प्रमी॑यते॒ नाग्नौ प्रमी॑यते॒ नान॒पत्यः॑ प्रमी॒यते॑ ल॒घ्वान्नो॑ भवति ध्रु॒वस्त्वम॑सि ध्रु॒वस्य क्षि॑तमसि॒ त्वं भू॒ताना॒मधि॑पतिरसि॒ त्वं भू॒तानाꣳ॒॒ श्रेष्ठो॑ऽसि॒ त्वां भू॒तान्युप॑प॒र्याव॑र्तन्ते॒ नम॑स्ते॒ नमः॒ सर्वं॑ ते॒ **नमो॒ नमः॑ ।",
                        "header": "T.A.2.19.1",
                        "id": "19"
                     }
                  ],
                  "anuvakkam_id": "19",
                  "id": 0
               },
               {
                  "Korvai": "(णॊ खॊर्वै fऒर् थिस् आनुवाकम्)",
                  "Panchasat": [
                     {
                        "SamhitaPaata": " नमः॒ प्राच्यै॑ दि॒शे याश्च॑ दे॒वता॑ ए॒तस्यां॒ प्रति॑वसन्त्ये॒ ताभ्य॑श्च॒ नमो॒ नमो दक्षि॑णायै दि॒शे याश्च॑ दे॒वता॑ ए॒तस्यां॒ प्रति॑वसन्त्ये॒ ताभ्य॑श्च॒ नमो॒ नमः॒ प्रती᳚च्यै दि॒शे याश्च॑ दे॒वता॑ ए॒तस्यां॒ प्रति॑वसन्त्ये॒ ताभ्य॑श्च॒ नमो॒ नम॒ उदी᳚च्यै दि॒शे याश्च॑ दे॒वता॑ ए॒तस्यां॒ प्रति॑वसन्त्ये॒ ताभ्य॑श्च॒ नमो॒ नम॑ ऊ॒र्द्ध्वायै॑ दि॒शे याश्च॑ दे॒वता॑ ए॒तस्यां॒ प्रति॑वसन्त्ये॒ ताभ्य॑श्च॒ नमो॒ नमोऽध॑रायै दि॒शे याश्च॑ दे॒वता॑ ए॒तस्यां॒ प्रति॑वसन्त्ये॒ ताभ्य॑श्च॒ नमो॒ नमो॑ऽवान्त॒रायै॑ दि॒शे याश्च॑ दे॒वता॑ ए॒तस्यां॒ प्रति॑वसन्त्ये॒ ताभ्य॑श्च॒ नमो॒ नमो गङ्गायमुनयोर्मद्ध्ये ये॑ वस॒न्ति॒ ते मे प्रसन्नात्मानस्चिरं जीवितं ॅव॑र्द्धय॒न्ति॒ नमो गङ्गायमुनयोर्मुनि॑भ्यश्च॒ नमो॒ नमो गङ्गायमुनयोर्मुनि॑भ्यश्च॒ नमः ।",
                        "header": "T.A.2.20.1",
                        "id": "20"
                     }
                  ],
                  "anuvakkam_id": "20",
                  "id": 0
               }
            ],
            "Korvai_Sloka": "\n\nछन्नॊत् बॆ दॆरिवॆद् अस् थॆ वक्यम्स् इन् सॊमॆ ऒf थे डसिनिस् दॊ नॊत् चॊन्fऒर्म् तॊ थॆ स्तन्दर्द् ऒf 10 वक्यम्स् पॆर् डसिनि. ठॆ समॆ रॆअसॊन् इस् अप्पिलिचब्लॆ fऒर् नॊन् अवैलबित्य् ऒf आनुवाक खॊर्वै इन् सॊमॆ ऒf थॆ अबॊवॆ आनुवाकम्स्.\n\n\n",
            "Korvai_header": "korvai with starting padams of1, 11, 21 Series of Dasinis :-",
            "PrasnaKorvai_Sloka": "\n\n(सह॒ - रक्षाꣳ॑सि॒ - यद् दे॑वाः स॒प्तद॑श॒ - यददी᳚व्य॒न् पञ्च॑दश॒ - यु॑ष्टे॒ चतु॑स्त्रिꣳशद् - वैश्वान॒राय॒ षड्विꣳ॑शति॒र्-वात॑रशना ह - कुश्मा॒ण्डै- र॒जान्. ह॒ - पञ्च॑ - ब्रह्मय॒ज्ञेन॒ - ग्रामे॑ - म॒द्ध्यन्दि॑ने॒ - तस्य॒ वै मेघ॒ - स्तस्य॒ वै द्वौ - रिच्य॑ते - दु॒हे ह॑ - कति॒धाऽव॑कीर्णी॒ - भूर् - नमः॒ प्राच्यै॑ विꣳश॒तिः )\n\n\n",
            "PrasnaKorvai_header": "Prapaataka Korvai with starting Padams of 1 to20 Anuvaakams :- ",
            "ending": "\n॥ कृष्ण यजुर्वेदीय तैत्तिरीय ब्राह्मणे आरण्यके द्वितीयः प्रपाठकः समाप्तः ॥\n\nAppendix (of Expansions)\nट्.आ. 2.3.1 - \"यन्मयि॑ मा॒ता{17}\" \nयन्मयि॑ मा॒ता गर्भे॑ स॒ति । एन॑श्च॒कार॒ यत्पि॒ता । \nअ॒ग्निर्मा॒ तस्मा॒देन॑सः ॥ {17} \n({17} appearing in T.B.3.7.12.3) \n\nट्.आ. 2.3.1 - \"यदा॑ पि॒पेष॒{18}\" \"यद॒न्तरि॑क्षं॒{19}\" \n\"ॅयदा॒शसा{20} \"ऽति॑क्रामामि{21}\" \"त्रि॒ते दे॒वा{22}\" \nयदा॑ पि॒पेष॑ मा॒तरं॑ पि॒तरं᳚ । पु॒त्रः प्रमु॑दितो॒ धयन्न्॑ । अहिꣳ॑सितौ पि॒तरौ॒ मया॒ तत् । तद॑ग्ने अनृ॒णो भ॑वामि ॥ {18}\n({18} appearing in T.B.3.7.12.4)\n\nयद॒न्तरि॑क्षं पृथि॒वीमु॒त द्यां । यन्मा॒तरं॑ पि॒तरं॑ ॅवा जिहिꣳसि॒म । \nअ॒ग्निर्मा॒ तस्मा॒देन॑सः ॥ {19}\n({19} appearing in T.B.3.7.12.4)\n\nयदा॒शसा॑ नि॒शसा॒ यत्प॑रा॒शसा᳚ । यदेन॑श्च कृ॒मा नूत॑नं॒ ॅयत्पु॑रा॒णं । \nअ॒ग्निर्मा॒ तस्मा॒देन॑सः ॥ {20} \n({20} appearing in T.B.3.7.12.4)\n\n\nअति॑क्रामामि दुरि॒तं ॅयदेनः॑ । जहा॑मि रि॒प्रं प॑र॒मे स॒धस्थे᳚ । \nयत्र॒ यन्ति॑ सु॒कृतो॒ नापि॑ दु॒ष्कृतः॑ । तमारो॑हामि सु॒कृतां॒ नु लो॒कं ॥ {21} \n({21} appearing in T.B.3.7.12.5)\nत्रि॒ते दे॒वा अ॑मृजतै॒-तदेनः॑ । त्रि॒त ए॒तन्म॑नु॒ष्ये॑षु मामृजे । \nततो॑ मा॒ यदि॒ किंचि॑दान॒शे । \nअ॒ग्निर्मा॒ तस्मा॒देन॑सः ॥ {22}\n({22} appearing in T.B.3.7.12.5)\n\nट्.आ. 2.3.1 - \"दि॒वि जा॒ता{23}\" \"यदाप॑{24}\" \nदि॒वि जा॒ता अ॒फ्सु जा॒ताः । या जा॒ता ओष॑धीभ्यः । \nअथो॒ या अ॑ग्नि॒जा आपः॑ । ता नः॑ शुन्धन्तु॒ शुन्ध॑नीः ॥ {23}\n\nयदापो॒ नक्तं॑ दुरि॒तं चरा॑म । यद्वा॒ दिवा॒ नूत॑नं॒ ॅयत्पु॑रा॒णं । \nहिर॑ण्य-वर्णा॒स्तत॒ उत्पु॑नीत नः ॥ {24}\n(Both {23} and {24] appearing in T.B.3.7.12.6)\n\nट्.आ. 2.3.1 -\"इ॒मं मे॑ वरुण॒{25}\" \"तत्त्वा॑ यामि॒{26}\" \nइ॒मं मे॑ वरुण श्रुधी॒ हव॑म॒द्या च॑ मृडय । त्वाम॑व॒स्युरा च॑के ॥ {25}\n\nतत्त्वा॑ यामि॒ ब्रह्म॑णा॒ वन्द॑मान॒-स्तदा शा᳚स्ते॒ यज॑मानो ह॒विर्भिः॑ । \nअहे॑डमानो वरुणे॒ह बो॒द्ध्युरु॑शस॒ मा न॒ आयुः॒ प्रमो॑षीः ॥ {26} \n( Both {25} and {26] appearing in T.S.2.1.11.6)\nट्.आ. 2.3.1 -\"त्वं नो॑ अग्ने॒{27}\" \"सत्वं नो॑ अग्ने॒{28}\"\nत्वं नो॑ अग्ने॒ वरु॑णस्य वि॒द्वान् दे॒वस्य॒ हेडोऽव॑ यासि सीष्ठाः । \nयजि॑ष्ठो॒ वह्नि॑ तमः॒ शोशु॑चानो॒ विश्वा॒ द्वेषा॑सि॒ प्रमु॑मुग्ध्य॒स्मत् ॥ {27}\n\nस त्वंनो॑ अग्नेऽव॒मो भ॑वो॒ती नेदि॑ष्ठो अ॒स्या उ॒षसो॒ व्यु॑ष्टौ । \nअव॑ यक्ष्व नो॒ वरु॑ण॒॒ ररा॑णो वी॒हि मृ॑डी॒क सु॒हवो॑ न एधि ॥ {28}\n( Both {27} and {28] appearing in T.S.2.5.12.3)\n\nट्.आ. 2.3.1 -\"त्वम॑ग्ने अ॒यासि॑{29}\" \nत्वम॑ग्ने अ॒याऽसि॑ । अ॒या सन्मन॑सा हि॒तः । अ॒या सन्.ह॒व्यमू॑हिषे । \nअ॒या नो॑ धेहि भेष॒जम् । इ॒ष्टो अ॒ग्निराहु॑तः । स्वाहा॑कृतः पिपर्तु नः । \nस्व॒गा दे॒वेभ्य॑ इ॒दं नमः॑ ॥ {29}\n({29} appearing in T.B.2.4.1.9 )\n\nट्.आ. 2.4.1 -\"अव॑ ते॒ हेड॒{30}\" \"उदु॑त्त॒म{31}\"\nअव॑ ते॒ हेडो॑ वरुण॒ नमो॑भि॒रव॑ य॒ज्ञेभि॑रीमहे ह॒विर्भिः॑ । \nक्षय॑न्न॒स्मभ्य॑मसुर प्रचेतो॒ राज॒न्नेनाꣳ॑सि शिश्रथः कृ॒तानि॑ ॥ {30}\n\nउदु॑त्त॒मं ॅव॑रुण॒ पाश॑म॒स्मदवा॑ऽध॒मं ॅविम॑द्ध्य॒मꣳ श्र॑थाय । \nअथा॑ व॒यमा॑दित्य व्र॒ते तवाऽना॑गसो॒ अदि॑तये स्याम ॥ {31}\n(Both {30} and {31} appearing in T.S.1.5.11.3)\n\nट्.आ. 2.4.1 -\"मि॒मं मे॑ वरुण॒{32}\nइ॒मं मे॑ वरुण श्रुधी॒ हव॑म॒द्या च॑ मृडय । त्वाम॑व॒स्युरा च॑के ॥ {32}\n({32] appearing in T.S.2.1.11.6)\n\nट्.आ. 2.4.1 -\"तत्त्वा॑ यामि॒{33}\" \n{33} appearing is same as {26} above\n\nट्.आ. 2.4.1 -\"त्वं नो॑ अग्ने॒{34}\" \n{34} appearing is same as {27} above\n\nट्.आ. 2.4.1 -\"सत्वं नो॑ अग्ने{35}\n{35} appearing is same as {28} above\n\n[**फाट भ्हेदम् - नमो॒ नमः॑ शिशुकुमाराय॒ नमः॑ ]\n",
            "firstLastPadams_Sloka": "\n(सह॑ वै - मुनि॑भ्यश्च॒ नमः )\n",
            "firstLastPadams_header": "first and last padam in TA, 2nd Prapaatakam :-",
            "id": 2,
            "invocation": "ॐ नमः परमात्मने, श्री महागणपतये नमः\nश्री गुरुभ्यो नमः, ह॒रिः॒ ॐ\n",
            "sectionTitle": "2.1     द्वितीयः प्रपाठकः - स्वाध्यायब्राह्मणं\n",
            "title": "      कृष्ण यजुर्वेदीय तैत्तिरीय आरण्यके द्वितीयः प्रपाठकः"
         },
         {
            "Anuvakkam": [
               {
                  "Korvai": "(अ॒द्ध्व॒र्युः पञ्च च)",
                  "Panchasat": [
                     {
                        "SamhitaPaata": "चित्तिः॒ स्रुक् । चि॒त्तमाज्य᳚म् । वाग्वेदिः॑ । आधी॑तं ब॒र्.॒हिः । केतो॑ अ॒ग्निः । विज्ञा॑तम॒ग्निः । वाक्प॑ति॒र्.॒होता᳚ । मन॑ उपव॒क्ता । प्रा॒णो ह॒विः । सामा᳚द्ध्व॒र्युः ( ) ॥ वाच॑स्पते विधे नामन्न् । वि॒धेम॑ ते॒ नाम॑ । वि॒धेस्त्व-म॒स्माकं॒ नाम॑ । वा॒चस्पतिः॒ सोमं॑ पिबतु । आऽस्मासु॑ नृ॒म्णं धा॒थ्स्वाहा᳚ ।",
                        "header": "T.A.3.1.1",
                        "id": "1"
                     }
                  ],
                  "anuvakkam_id": "1",
                  "id": 0
               },
               {
                  "Korvai": "(पृ॒थि॒वी होता॒ दश॑)",
                  "Panchasat": [
                     {
                        "SamhitaPaata": " पृ॒थि॒वी होता᳚ । द्यौर॑द्ध्व॒र्युः । रु॒द्रो᳚ऽग्नीत् । बृह॒स्पति॑रुपव॒क्ता ॥ वाच॑स्पते वा॒चो वी॒र्ये॑ण । संभृ॑तत-मे॒नाय॑क्ष्यसे । यज॑मानाय॒ वार्य᳚म् ।  आ सुव॒स्कर॑स्मै । वा॒चस्पतिः॒ सोमं॑ पिबति ।  ज॒जन॒दिन्द्र॑मिन्द्रि॒याय॒ स्वाहा᳚ ।",
                        "header": "T.A.3.2.1",
                        "id": "2"
                     }
                  ],
                  "anuvakkam_id": "2",
                  "id": 0
               },
               {
                  "Korvai": "(अ॒ग्निर्. होता॒ऽष्टौ)",
                  "Panchasat": [
                     {
                        "SamhitaPaata": "   अ॒ग्निर्. होता᳚ । अ॒श्विना᳚ऽद्ध्व॒र्यू । त्वष्टा॒ऽग्नीत् । मि॒त्र उ॑पव॒क्ता ॥ सोमः॒ सोम॑स्य पुरो॒गाः । शु॒क्रः शु॒क्रस्य॑ पुरो॒गाः । श्रा॒तास्त॑ इन्द्र॒ सोमाः᳚ । वाता॑पेर्. हवन॒श्रुतः॒ स्वाहा᳚ ।",
                        "header": "T.A.3.3.1",
                        "id": "3"
                     }
                  ],
                  "anuvakkam_id": "3",
                  "id": 0
               },
               {
                  "Korvai": "(सूर्यं॑ ते॒ नव॑)",
                  "Panchasat": [
                     {
                        "SamhitaPaata": " सूर्यं॑ ते॒ चक्षुः॑ । वातं॑ प्रा॒णः ।  द्यां पृ॒ष्ठम् । अ॒न्तरि॑क्षमा॒त्मा ।  अङ्गै᳚र् य॒ज्ञ्म् । पृ॒थि॒वीꣳ शरी॑रैः ॥ वाच॑स्प॒तेऽच्छि॑द्रया वा॒चा । अच्छि॑द्रया जु॒ह्वा᳚ । दि॒वि दे॑वा॒वृधꣳ॒॒ होत्रा॒ मेर॑यस्व॒ स्वाहा᳚ ।",
                        "header": "T.A.3.4.1",
                        "id": "4"
                     }
                  ],
                  "anuvakkam_id": "4",
                  "id": 0
               },
               {
                  "Korvai": "(अ॒पा॒त् त्रीणि॑ च)",
                  "Panchasat": [
                     {
                        "SamhitaPaata": " म॒हाह॑वि॒र्॒. होता᳚ । स॒त्यह॑विरद्ध्व॒र्युः । अच्यु॑तपाजा अ॒ग्नीत् । अच्यु॑तमना उपव॒क्ता । अ॒ना॒धृ॒ष्यश्चा᳚ प्रतिधृ॒ष्यश्च॑ य॒ज्ञ्स्या॑भिग॒रौ । अ॒यास्य॑ उद्गा॒ता ॥ वाच॑स्पते हृद्विधे नामन्न् । वि॒धेम॑ ते॒ नाम॑ ।  वि॒धेस्त्वम॒स्माकं॒ नाम॑ । वा॒चस्पतिः॒ सोम॑मपात् ( ) । मा दैव्य॒स्तन्तुः॒ छेदि॒ मा म॑नु॒ष्यः॑ । नमो॑ दि॒वे । नमः॑ पृथि॒व्यै स्वाहा᳚ ।",
                        "header": "T.A.3.5.1",
                        "id": "5"
                     }
                  ],
                  "anuvakkam_id": "5",
                  "id": 0
               },
               {
                  "Korvai": "(वाग्घोता॒ नव॑)",
                  "Panchasat": [
                     {
                        "SamhitaPaata": " वाग्घोता᳚ । दी॒क्षा पत्नी᳚ । वातो᳚ऽद्ध्व॒र्युः । आपो॑ऽभिग॒रः । मनो॑ ह॒विः । तप॑सि जुहोमि ॥  भूर्भुव॒स्सुवः॑ । ब्रह्म॑ स्वय॒म्भु ।  ब्रह्म॑णे स्वय॒म्भुवे॒ स्वाहा᳚ ।",
                        "header": "T.A.3.6.1",
                        "id": "6"
                     }
                  ],
                  "anuvakkam_id": "6",
                  "id": 0
               },
               {
                  "Korvai": "(प्र॒ति॒ष्ठा-प्रा॒णश्च॑ मे भूया-दनाधृ॒ष्यः-सर्वं॑ च मे भूयात्)",
                  "Panchasat": [
                     {
                        "SamhitaPaata": " ब्रा॒ह्म॒ण एक॑होता । स य॒ज्ञ्ः । स मे॑ ददातु प्र॒जां प॒शून् पुष्टिं॒ ॅयशः॑ । य॒ज्ञ्श्च॑ मे भूयात् ॥ अ॒ग्निर् द्विहो॑ता । स भ॒र्ता । स मे॑ ददातु प्र॒जां प॒शून् पुष्टिं॒ ॅयशः॑ । भ॒र्ता च॑ मे भूयात् ॥  पृ॒थि॒वी त्रिहो॑ता । स प्र॑ति॒ष्ठा ",
                        "header": "T.A.3.7.1",
                        "id": "7"
                     },
                     {
                        "SamhitaPaata": " स मे॑ ददातु प्र॒जां प॒शून् पुष्टिं॒ ॅयशः॑ । प्र॒ति॒ष्ठा च॑ मे भूयात् ॥ अ॒न्तरि॑क्षं॒ चतु॑र्.होता । स वि॒ष्ठाः । स मे॑ ददातु प्र॒जां प॒शून् पुष्टिं॒ ॅयशः॑ । वि॒ष्ठाश्च॑ मे भूयात् ॥  वा॒युः पञ्च॑होता । स प्रा॒णः ।  स मे॑ ददातु प्र॒जां प॒शून् पुष्टिं॒ ॅयशः॑ । प्रा॒णश्च॑ मे भूयात् ।",
                        "header": "T.A.3.7.2",
                        "id": "8"
                     },
                     {
                        "SamhitaPaata": " च॒न्द्रमाः॒ षड्ढो॑ता । स ऋ॒तून् क॑ल्पयाति ।  स मे॑ ददातु प्र॒जां प॒शून् पुष्टिं॒ ॅयशः॑ । ऋ॒तव॑श्च मे कल्पन्ताम् ॥ अन्नꣳ॑ स॒प्तहो॑ता । स प्रा॒णस्य॑ प्रा॒णः । स मे॑ ददातु प्र॒जां प॒शून् पुष्टिं॒ ॅयशः॑ । प्रा॒णस्य॑ च मे प्रा॒णो भू॑यात् ॥ द्यौर॒ष्टहो॑ता । सो॑ऽनाधृ॒ष्यः ",
                        "header": "T.A.3.7.3",
                        "id": "9"
                     },
                     {
                        "SamhitaPaata": " स मे॑ ददातु प्र॒जां प॒शून् पुष्टिं॒ ॅयशः॑ । अ॒ना॒धृ॒ष्यश्च॑ भूयासम् ॥  आ॒दि॒त्यो नव॑होता । स ते॑ज॒स्वी ।  स मे॑ ददातु प्र॒जां प॒शून् पुष्टिं॒ ॅयशः॑ । ते॒ज॒स्वी च॑ भूयासम् ॥ प्र॒जाप॑ति॒र् दश॑होता । स इ॒दꣳ सर्व᳚म् । स मे॑ ददातु प्र॒जां प॒शून् पुष्टिं॒ ॅयशः॑ । सर्वं॑ च मे भूयात् ( ) ।",
                        "header": "T.A.3.7.4",
                        "id": "10",
                        "specialKorvai": " (ब्रा॒ह्म॒णो य॒ज्ञो᳚ऽग्निर्भ॒र्ता पृ॑थि॒वी प्र॑ति॒ष्ठाऽन्तरि॑क्षं ॅवि॒ष्ठा वा॒युः  प्रा॒णश्च॒न्द्रमा॑ ऋ॒तूनन्नꣳ॒॒ स प्रा॒णस्य॑ प्रा॒णो द्यौर॑नाधृ॒ष्य आ॑दि॒त्यः  स ते॑ज॒स्वी प्र॒जाप॑तिः॒ स इ॒दꣳ सर्वꣳ॒॒ सर्वं॑ च मे भूयात्) "
                     }
                  ],
                  "anuvakkam_id": "7",
                  "id": 0
               },
               {
                  "Korvai": "(दी॒क्षया॒ - पात्रै॒रेकं॑ च)",
                  "Panchasat": [
                     {
                        "SamhitaPaata": " अ॒ग्निर् यजु॑र्भिः । स॒वि॒ता स्तोमैः᳚ । इन्द्र॑ उक्थाम॒दैः ।  मि॒त्रावरु॑णावा॒शिषा᳚ । अङ्गि॑रसो॒ धिष्णि॑यैर॒ग्निभिः॑ । म॒रुतः॑ सदोहविर्द्धा॒नाभ्या᳚म् । आपः॒ प्रोक्ष॑णीभिः ।  ओष॑धयो ब॒र्॒.हिषा᳚ । अदि॑ति॒र्वेद्या᳚ । सोमो॑ दी॒क्षया᳚ ",
                        "header": "T.A.3.8.1",
                        "id": "11"
                     },
                     {
                        "SamhitaPaata": " त्वष्टे॒द्ध्मेन॑ । विष्णु॑र् य॒ज्ञेन॑ । वस॑व॒ आज्ये॑न । आ॒दि॒त्या दक्षि॑णाभिः । विश्वे॑ दे॒वा ऊ॒र्जा ।  पू॒षा स्व॑गाका॒रेण॑ । बृह॒स्पतिः॑ पुरो॒धया᳚ ।  प्र॒जाप॑तिरुद्गी॒थेन॑ । अ॒न्तरि॑क्षं प॒वित्रे॑ण । वा॒युः पात्रैः᳚ ( ) । अ॒हꣳ श्र॒द्धया᳚ ।",
                        "header": "T.A.3.8.2",
                        "id": "12"
                     }
                  ],
                  "anuvakkam_id": "8",
                  "id": 0
               },
               {
                  "Korvai": "(अ॒नु॒ष्टुग् - दिशः॒ षट्च॑)",
                  "Panchasat": [
                     {
                        "SamhitaPaata": "  सेनेन्द्र॑स्य । धेना॒ बृह॒स्पतेः᳚ । प॒त्थ्या॑ पू॒ष्णः । वाग्वा॒योः । दी॒क्षा सोम॑स्य । पृ॒थि॒व्य॑ग्नेः । वसू॑नां गाय॒त्री । रु॒द्राणां᳚ त्रि॒ष्टुक् । आ॒दि॒त्यानां॒ जग॑ती । विष्णो॑रनु॒ष्टुक् ",
                        "header": "T.A.3.9.1",
                        "id": "13"
                     },
                     {
                        "SamhitaPaata": " वरु॑णस्य वि॒राट् । य॒ज्ञ्स्य॑ प॒ङ्क्तिः । प्र॒जाप॑ते॒रनु॑मतिः । मि॒त्रस्य॑ श्र॒द्धा । स॒वि॒तुः प्रसू॑तिः । सूर्य॑स्य॒ मरी॑चिः । च॒न्द्रम॑सो रोहि॒णी । ऋषी॑णामरुन्ध॒ती । प॒र्जन्य॑स्य वि॒द्युत् ।  चत॑स्रो॒ दिशः॑ ( ) । चत॑स्रोऽवान्तरदि॒शाः । अह॑श्च॒ रात्रि॑श्च । कृ॒षिश्च॒ वृष्टि॑श्च ।  त्विषि॒श्चाप॑चितिश्च । आप॒श्चौष॑धयश्च ।  ऊर्क्च॑ सू॒नृता॑ च दे॒वानां॒ पत्न॑यः ।",
                        "header": "T.A.3.9.2",
                        "id": "14"
                     }
                  ],
                  "anuvakkam_id": "9",
                  "id": 0
               },
               {
                  "Korvai": "(दा॒ता - पुरु॑ष॒ - मापः॑ - प्रतिग्रही॒त्रे - +नव॑ च)",
                  "Panchasat": [
                     {
                        "SamhitaPaata": " दे॒वस्य॑ त्वा सवि॒तुः प्र॑स॒वे । अ॒श्विनो᳚र् बा॒हुभ्या᳚म् ।  पू॒ष्णो हस्ता᳚भ्यां॒ प्रति॑गृह्णामि ।  राजा᳚ त्वा॒ वरु॑णो नयतु देवि दक्षिणे॒ऽग्नये॒ हिर॑ण्यम् । तेना॑मृत॒त्वम॑श्याम् । वयो॑ दा॒त्रे । मयो॒ मह्य॑मस्तु प्रतिग्रही॒त्रे । क इ॒दं कस्मा॑ अदात् । कामः॒ कामा॑य । कामो॑ दा॒ता ",
                        "header": "T.A.3.10.1",
                        "id": "15"
                     },
                     {
                        "SamhitaPaata": " कामः॑ प्रतिग्रही॒ता । कामꣳ॑ समु॒द्रमावि॑श । कामे॑न त्वा॒ प्रति॑गृह्णामि ।  कामै॒तत्ते᳚ । ए॒षा ते॑ काम॒ दक्षि॑णा । उ॒त्ता॒नस्त्वा᳚ऽऽङ्गीर॒सः प्रति॑गृह्णातु ।  सोमा॑य॒ वासः॑ । रु॒द्राय॒ गाम् । वरु॑णा॒याश्व᳚म् ।  प्र॒जाप॑तये॒ पुरु॑षम् ",
                        "header": "T.A.3.10.2",
                        "id": "16"
                     },
                     {
                        "SamhitaPaata": " मन॑वे॒ तल्प᳚म् । त्वष्ट्रे॒ऽजाम् । पू॒ष्णेऽवि᳚म् । निर्.ऋ॑त्या अश्वतरगर्द॒भौ । हि॒मव॑तो ह॒स्तिन᳚म् । ग॒न्ध॒र्वा॒-फ्स॒राभ्यः॑-स्रगलङ्कर॒णे ।  विश्वे᳚भ्यो दे॒वेभ्यो॑ धा॒न्यम् । वा॒चेऽन्न᳚म् । ब्रह्म॑ण ओद॒नम् । स॒मु॒द्रायापः॑ ",
                        "header": "T.A.3.10.3",
                        "id": "17"
                     },
                     {
                        "SamhitaPaata": " उ॒त्ता॒नाया᳚ङ्गीर॒सायानः॑ । वै॒श्वा॒न॒राय॒ रथ᳚म् ॥  वै॒श्वा॒न॒रः प्र॒त्नथा॒ नाक॒मारु॑हत् ।  दि॒वः पृ॒ष्ठं भन्द॑मानः सु॒मन्म॑भिः ।  स पू᳚र्व॒वज्ज॒नय॑ज्ज॒न्तवे॒ धन᳚म् । स॒मा॒नम॑ज्मा॒ परि॑याति॒ जागृ॑विः ॥  राजा᳚ त्वा॒ वरु॑णो नयतु देवि दक्षिणे वैश्वान॒राय॒ रथ᳚म् । तेना॑मृत॒त्वम॑श्याम् । वयो॑ दा॒त्रे ।  मयो॒ मह्य॑मस्तु प्रतिग्रही॒त्रे ( ) ",
                        "header": "T.A.3.10.4",
                        "id": "18"
                     },
                     {
                        "SamhitaPaata": " क इ॒दं कस्मा॑ अदात् । कामः॒ कामा॑य । कामो॑ दा॒ता ।  कामः॑ प्रतिग्रही॒ता । कामꣳ॑ समु॒द्रमावि॑श । कामे॑न त्वा॒ प्रति॑गृह्णामि । कामै॒तत्ते᳚ । ए॒षा ते॑ काम॒ दक्षि॑णा । उ॒त्ता॒नस्त्वा᳚ऽऽङ्गीर॒सः प्रति॑गृह्णातु ।",
                        "header": "T.A.3.10.5",
                        "id": "19"
                     }
                  ],
                  "anuvakkam_id": "10",
                  "id": 0
               },
               {
                  "Korvai": "(आ॒त्मा जना॑नां - ॅविकु॒र्वन्तं॑ ॅविप॒श्विं - प्र॒जानां᳚ - ॅवसु॒धानीं᳚  ॅवि॒राजं॒ - चर॑न्तं॒ - गोम॑तीं - मे॒ निय॑च्छ॒ - त्वेक॑चक्रं॒ - ॅव्यो॑मन् - मा॒यया॑ - दे॒व - एक॑रूपा - +अ॒ष्टौ च॑)",
                  "Panchasat": [
                     {
                        "SamhitaPaata": " सु॒वर्णं॑ घ॒र्मं परि॑वेद वे॒नम् । इन्द्र॑स्या॒त्मानं॑ दश॒धा चर॑न्तम् ।  अ॒न्तः स॑मु॒द्रे मन॑सा॒ चर॑न्तम् । ब्रह्माऽन्व॑विन्द॒द् दश॑होतार॒मर्णे᳚ ।  अ॒न्तः प्रवि॑ष्टः शा॒स्ता जना॑नाम् । एकः॒ सन्ब॑हु॒धा वि॑चारः । श॒तꣳ शु॒क्राणि॒ यत्रैकं॒ भव॑न्ति । सर्वे॒ वेदा॒ यत्रैकं॒ भव॑न्ति । सर्वे॒ होता॑रो॒ यत्रैकं॒ भव॑न्ति । स॒ मान॑सीन आ॒त्मा जना॑नाम् ",
                        "header": "T.A.3.11.1",
                        "id": "20"
                     },
                     {
                        "SamhitaPaata": " अ॒न्तः प्रवि॑ष्टः शा॒स्ता जना॑नाꣳ॒॒ सर्वा᳚त्मा ।  सर्वाः᳚ प्र॒जा यत्रैकं॒ भव॑न्ति । चतु॑र्.होतारो॒ यत्र॑ स॒म्पदं॒ गच्छ॑न्ति दे॒वैः । स॒ मान॑सीन आ॒त्मा जना॑नाम् ॥ ब्रह्मेन्द्र॑म॒ग्निं जग॑तः प्रति॒ष्ठाम् ।  दि॒व आ॒त्मानꣳ॑ सवि॒तारं॒ बृह॒स्पति᳚म् ।  चतु॑र्.होतारं प्र॒दिशोऽनु॑ क्ल॒प्तम् । वा॒चो वी॒र्यं॑ तप॒साऽन्व॑विन्दत् ॥ अ॒न्तः प्रवि॑ष्टं क॒र्तार॑मे॒तम् ।  त्वष्टा॑रꣳ रू॒पाणि॑ विकु॒र्वन्तं॑ ॅविप॒श्चिम् ",
                        "header": "T.A.3.11.2",
                        "id": "21"
                     },
                     {
                        "SamhitaPaata": " अ॒मृत॑स्य प्रा॒णं ॅय॒ज्ञ्मे॒तम् ।  चतु॑र्.होतृणामा॒त्मानं॑ क॒वयो॒ निचि॑क्युः ॥  अ॒न्तः प्रवि॑ष्टं क॒र्तार॑मे॒तम् ।  दे॒वानां॒ बन्धु॒ निहि॑तं॒ गुहा॑सु ।  अ॒मृते॑न क्ल॒प्तं ॅय॒ज्ञ्मे॒तम् ।  चतु॑र्.होतृणामा॒त्मानं॑ क॒वयो॒ निचि॑क्युः ॥  श॒तं नि॒युतः॒ परि॑वेद॒ विश्वा॑ वि॒श्ववा॑रः । विश्व॑मि॒दं ॅवृ॑णाति ।  इन्द्र॑स्या॒त्मा निहि॑तः॒ पञ्च॑होता ।  अ॒मृतं॑ दे॒वाना॒मायुः॑ प्र॒जाना᳚म् ।",
                        "header": "T.A.3.11.3",
                        "id": "22"
                     },
                     {
                        "SamhitaPaata": " इन्द्रꣳ॒॒ राजा॑नꣳ सवि॒तार॑मे॒तम् । वा॒योरा॒त्मानं॑ क॒वयो॒ निचि॑क्युः ।  र॒श्मिꣳ र॑श्मी॒नां मद्ध्ये॒ तप॑न्तम् । ऋ॒तस्य॑ प॒दे क॒वयो॒ निपा᳚न्ति ॥ य आ᳚ण्डको॒शे भुव॑नं बि॒भर्ति॑ । अनि॑र्भिण्णः॒ सन्नथ॑ लो॒कान्. वि॒चष्टे᳚ ।  यस्या᳚ण्डको॒शꣳ शुष्म॑मा॒हुः प्रा॒णमुल्ब᳚म् ।  तेन॑ क्लृ॒प्तो॑ऽमृते॑ना॒हम॑स्मि ॥ सु॒वर्णं॒ कोशꣳ॒॒ रज॑सा॒ परी॑वृतम् ।  दे॒वानां᳚ ॅवसु॒धानीं᳚ ॅवि॒राज᳚म् ",
                        "header": "T.A.3.11.4",
                        "id": "23"
                     },
                     {
                        "SamhitaPaata": " अ॒मृत॑स्य पू॒र्णान्तामु॑ क॒लां ॅविच॑क्षते ।  पादꣳ॒॒ षड्ढो॑तु॒र्न किला॑वि विथ्से ॥ येन॒र्तवः॑ पञ्च॒धोत क्ल॒॒प्ताः । उ॒त वा॑ ष॒ड्धा मन॒सोत क्लृ॒॒प्ताः । तꣳ षड्ढो॑तारमृ॒तुभिः॒ कल्प॑मानम् । ऋ॒तस्य॑ प॒दे क॒वयो॒ निपा᳚न्ति ॥ अ॒न्तः प्रवि॑ष्टं क॒र्तार॑मे॒तम् । अ॒न्तश्च॒न्द्रम॑सि॒ मन॑सा॒ चर॑न्तम् । स॒हैव सन्तं॒ न विजा॑नन्ति दे॒वाः ।  इन्द्र॑स्या॒त्मानꣳ॑ शत॒धा चर॑न्तम् ।",
                        "header": "T.A.3.11.5",
                        "id": "24"
                     },
                     {
                        "SamhitaPaata": " इन्द्रो॒ राजा॒ जग॑तो॒ य ईशे᳚ । स॒प्तहो॑ता सप्त॒धा विक्लृ॑प्तः ॥ परे॑ण॒ तन्तुं॑ परिषि॒च्यमा॑नम् । अ॒न्तरा॑दि॒त्ये मन॑सा॒ चर॑न्तम् । दे॒वानाꣳ॒॒ हृद॑यं॒ ब्रह्माऽन्व॑विन्दत् ॥ ब्रह्मै॒तद्ब्रह्म॑ण॒ उज्ज॑भार । अ॒र्कꣳ श्चोत॑न्तꣳ सरि॒रस्य॒ मद्ध्ये᳚ ॥ आ यस्मिन्᳚थ् स॒प्त पेर॑वः । मेह॑न्ति बहु॒लाꣳ श्रिय᳚म् । ब॒ह्व॒श्वामि॑न्द्र॒ गोम॑तीम् ।",
                        "header": "T.A.3.11.6",
                        "id": "25"
                     },
                     {
                        "SamhitaPaata": " अच्यु॑तां बहु॒लाꣳ श्रिय᳚म् । स हरि॑र्वसु॒वित्त॑मः ।  पे॒रुरिन्द्रा॑य पिन्वते ॥ ब॒ह्व॒श्वामि॑न्द्र॒ गोम॑तीम् । अच्यु॑तां बहु॒लाꣳ श्रिय᳚म् । मह्य॒मिन्द्रो॒ निय॑च्छतु ॥ श॒तꣳ श॒ता अ॑स्य यु॒क्ता हरी॑णाम् ।  अ॒र्वाङा या॑तु॒ वसु॑भी र॒श्मिरिन्द्रः॑ । प्रमꣳह॑माणो बहु॒लाꣳ श्रिय᳚म् ।  र॒श्मिरिन्द्रः॑ सवि॒ता मे॒ निय॑च्छतु ।",
                        "header": "T.A.3.11.7",
                        "id": "26"
                     },
                     {
                        "SamhitaPaata": " घृ॒तं तेजो॒ मधु॑मदिन्द्रि॒यम् । मय्य॒यम॒ग्निर्द॑धातु ॥ हरिः॑ पत॒ङ्गः प॑ट॒री सु॑प॒र्णः । दि॒वि॒क्षयो॒ नभ॑सा॒ य एति॑ ।  स न॒ इन्द्रः॑ कामव॒रं द॑दातु ॥ पञ्चा॑रं च॒क्रं परि॑वर्तते पृ॒थु । हिर॑ण्यज्योतिः सरि॒रस्य॒ मद्ध्ये᳚ । अज॑स्रं॒ ज्योति॒र्नभ॑सा॒ सर्प॑देति ।  स न॒ इन्द्रः॑ कामव॒रं द॑दातु ॥  स॒प्त यु॑ञ्जन्ति॒ रथ॒मेक॑चक्रम् ",
                        "header": "T.A.3.11.8",
                        "id": "27"
                     },
                     {
                        "SamhitaPaata": " एको॒ अश्वो॑ वहति सप्तना॒मा । त्रि॒नाभि॑ च॒क्रम॒जर॒मन॑र्वम् । येने॒मा विश्वा॒ भुव॑नानि तस्थुः ॥ भ॒द्रं पश्य॑न्त॒ उप॑सेदु॒रग्रे᳚ ।  तपो॑ दी॒क्षामृष॑यः सुव॒र्विदः॑ । ततः॑ क्ष॒त्रं बल॒मोज॑श्च जा॒तम् । तद॒स्मै दे॒वा अ॒भि सं न॑मन्तु ॥ श्वे॒तꣳ र॒श्मिं बो॑भु॒ज्यमा॑नम् ।  अ॒पां ने॒तारं॒ भुव॑नस्य गो॒पाम् ।  इन्द्रं॒ निचि॑क्युः पर॒मे व्यो॑मन्न् ।",
                        "header": "T.A.3.11.9",
                        "id": "28"
                     },
                     {
                        "SamhitaPaata": " रोहि॑णीः पिङ्ग॒ला एक॑रूपाः । क्षर॑न्तीः पिङ्ग॒ला एक॑रूपाः । श॒तꣳ स॒हस्रा॑णि प्र॒युता॑नि॒ नाव्या॑नाम् ॥ अ॒यं ॅयश्श्वे॒तो र॒श्मिः । परि॒ सर्व॑मि॒दं जग॑त् । प्र॒जां प॒शून् धना॑नि । अ॒स्माकं॑ ददातु ॥  श्वे॒तो र॒श्मिः परि॒ सर्वं॑ बभूव । सुव॒न्मह्यं॑ प॒शून्. वि॒श्वरू॑पान् ॥ प॒त॒ङ्गम॒क्तमसु॑रस्य मा॒यया᳚ ",
                        "header": "T.A.3.11.10",
                        "id": "29"
                     },
                     {
                        "SamhitaPaata": " हृ॒दा प॑श्यन्ति॒ मन॑सा मनी॒षिणः॑ । स॒मु॒द्रे अ॒न्तः क॒वयो॒ विच॑क्षते । मरी॑चीनां प॒दमि॑च्छन्ति वे॒धसः॑ ॥ प॒त॒ङ्गो वाचं॒ मन॑सा बिभर्ति ।  तां ग॑न्ध॒र्वो॑ऽवद॒द् गर्भे॑ अ॒न्तः । तां द्योत॑मानाꣳ स्व॒र्यं॑ मनी॒षाम् ।  ऋ॒तस्य॑ प॒दे क॒वयो॒ निपा᳚न्ति ॥ ये ग्रा॒म्याः प॒शवो॑ वि॒श्वरू॑पाः । विरू॑पाः॒ सन्तो॑ बहु॒धैक॑रूपाः । अ॒ग्निस्ताꣳ अग्रे॒ प्रमु॑मोक्तु दे॒वः ",
                        "header": "T.A.3.11.11",
                        "id": "30"
                     },
                     {
                        "SamhitaPaata": " प्र॒जाप॑तिः प्र॒जया॑ सम्ॅविदा॒नः ॥ वी॒तꣳ स्तु॑केस्तुके । यु॒वम॒स्मासु॒ निय॑च्छतम् । प्रप्र॑ य॒ज्ञ्प॑तिं तिर ॥ ये ग्रा॒म्याः प॒शवो॑ वि॒श्वरू॑पाः । विरू॑पाः॒ सन्तो॑ बहु॒धैक॑रूपाः ।  तेषाꣳ॑ सप्ता॒नामि॒ह रन्ति॑रस्तु ।  रा॒यस्पोषा॑य सुप्रजा॒स्त्वाय॑ सु॒वीर्या॑य ॥  य आ॑र॒ण्याः प॒शवो॑ वि॒श्वरू॑पाः ।  विरू॑पाः॒ सन्तो॑ बहु॒धैक॑रूपाः ( ) ",
                        "header": "T.A.3.11.12",
                        "id": "31"
                     },
                     {
                        "SamhitaPaata": " वा॒युस्ताꣳ अग्रे॒ प्रमु॑मोक्तु दे॒वः । प्र॒जाप॑तिः प्र॒जया॑ सम्ॅविदा॒नः ॥ इडा॑यै सृ॒प्तं घृ॒तव॑च्चराच॒रम् । दे॒वा अन्व॑विन्द॒न्गुहा॑ हि॒तम् ॥  य आ॑र॒ण्याः प॒शवो॑ वि॒श्वरू॑पाः । विरू॑पाः॒ सन्तो॑ बहु॒धैक॑रूपाः । तेषाꣳ॑ सप्ता॒नामि॒ह रन्ति॑रस्तु ।  रा॒यस्पोषा॑य सुप्रजा॒स्त्वाय॑ सु॒वीर्या॑य ।",
                        "header": "T.A.3.11.13",
                        "id": "32"
                     }
                  ],
                  "anuvakkam_id": "11",
                  "id": 0
               },
               {
                  "Korvai": "(पुरु॑षः - पु॒रो᳚ - ऽग्र॒तो॑ - ऽजायत - कृ॒तो॑ - ऽकल्पयन् - नास॒न् द्वे च॑)",
                  "Panchasat": [
                     {
                        "SamhitaPaata": "स॒हस्र॑शीर्.षा॒ पुरु॑षः । स॒ह॒स्रा॒क्षः स॒हस्र॑पात् । स भूमिं॑ ॅवि॒श्वतो॑ वृ॒त्वा । अत्य॑तिष्ठद्-दशाङ्गु॒लम् ॥ पुरु॑ष ए॒वेदꣳ सर्व᳚म् । यद्-भू॒तं ॅयच्च॒ भव्य᳚म् ।  उ॒तामृ॑त॒त्वस्येशा॑नः । यदन्ने॑नाति॒रोह॑ति ॥ ए॒तावा॑नस्य महि॒मा । अतो॒ ज्यायाꣳ॑श्च॒ पूरु॑षः ",
                        "header": "T.A.3.12.1",
                        "id": "33"
                     },
                     {
                        "SamhitaPaata": " पादो᳚ऽस्य॒ विश्वा॑ भू॒तानि॑ । त्रि॒पाद॑स्या॒मृतं॑ दि॒वि ॥  त्रि॒पादू॒र्द्ध्व उदै॒त्पुरु॑षः । पादो᳚ऽस्ये॒हाभ॑वा॒त् पुनः॑ । ततो॒ विष्व॒ङ् व्य॑क्रामत् । सा॒श॒ना॒न॒श॒ने अ॒भि ॥ तस्मा᳚द् वि॒राड॑जायत । वि॒राजो॒ अधि॒ पूरु॑षः ।  स जा॒तो अत्य॑रिच्यत । प॒श्चाद् भूमि॒मथो॑ पु॒रः ।",
                        "header": "T.A.3.12.2",
                        "id": "34"
                     },
                     {
                        "SamhitaPaata": " यत्पुरु॑षेण ह॒विषा᳚ । दे॒वा य॒ज्ञ्मत॑न्वत । व॒स॒न्तो अ॑स्यासी॒दाज्य᳚म् । ग्री॒ष्म इ॒द्ध्मः श॒रद्ध॒विः ॥ स॒प्तास्या॑सन् परि॒धयः॑ ।  त्रिः स॒प्त स॒मिधः॑ कृ॒ताः । दे॒वा यद्-य॒ज्ञ्ं त॑न्वा॒नाः । अब॑द्ध्न॒न् पुरु॑षं प॒शुम् ॥ तं ॅय॒ज्ञ्ं ब॒र्॒.हिषि॒ प्रौक्षन्न्॑ ।  पुरु॑षं जा॒तम॑ग्र॒तः ",
                        "header": "T.A.3.12.3",
                        "id": "35"
                     },
                     {
                        "SamhitaPaata": " तेन॑ दे॒वा अय॑जन्त । सा॒द्ध्या ऋष॑यश्च॒ ये ॥  तस्मा᳚द् य॒ज्ञाथ् स॑र्व॒हुतः॑ । सम्भृ॑तं पृषदा॒ज्यम् । प॒शूꣳस्ताꣳश्च॑क्रे वाय॒व्यान्॑ ।  आ॒र॒ण्यान् ग्रा॒म्याश्च॒ ये ॥ तस्मा᳚द् य॒ज्ञाथ् स॑र्व॒हुतः॑ । ऋचः॒ सामा॑नि जज्ञिरे । छन्दाꣳ॑सि जज्ञिरे॒ तस्मा᳚त् । यजु॒-स्तस्मा॑दजायत ।",
                        "header": "T.A.3.12.4",
                        "id": "36"
                     },
                     {
                        "SamhitaPaata": " तस्मा॒दश्वा॑ अजायन्त । ये के चो॑भ॒याद॑तः । गावो॑ ह जज्ञिरे॒ तस्मा᳚त् । तस्मा᳚ ज्जा॒ता अ॑जा॒वयः॑ ॥ यत् पुरु॑षं॒ ॅव्य॑दधुः । क॒ति॒धा व्य॑कल्पयन्न् । मुखं॒ किम॑स्य॒ कौ बा॒हू । कावू॒रू पादा॑वुच्येते ॥  ब्रा॒ह्म॒णो᳚ऽस्य॒ मुख॑मासीत् । बा॒हू रा॑ज॒न्यः॑ कृ॒तः ",
                        "header": "T.A.3.12.5",
                        "id": "37"
                     },
                     {
                        "SamhitaPaata": " ऊ॒रू तद॑स्य॒ यद्-वैश्यः॑ । प॒द्भ्याꣳ शू॒द्रो अ॑जायत ॥ च॒न्द्रमा॒ मन॑सो जा॒तः । चक्षोः॒ सूर्यो॑ अजायत ।  मुखा॒दिन्द्र॑श्चा॒ग्निश्च॑ । प्रा॒णाद् वा॒युर॑जायत ॥ नाभ्या॑ आसीद॒न्तरि॑क्षम् । शी॒र्ष्णो द्यौः सम॑वर्तत । प॒द्भ्यां भूमि॒र् दिशः॒ श्रोत्रा᳚त् ।  तथा॑ लो॒काꣳ अ॑कल्पयन्न् ।",
                        "header": "T.A.3.12.6",
                        "id": "38"
                     },
                     {
                        "SamhitaPaata": " वेदा॒हमे॒तं पुरु॑षं म॒हान्त᳚म् । आ॒दि॒त्यव॑र्णं॒ तम॑स॒स्तु पा॒रे । सर्वा॑णि रू॒पाणि॑ वि॒चित्य॒ धीरः॑ । नामा॑नि कृ॒त्वाऽभि॒वद॒न्॒. यदास्ते᳚ ॥  धा॒ता पु॒रस्ता॒द्यमु॑दाज॒हार॑ । श॒क्रः प्रवि॒द्वान् प्र॒दिश॒श्चत॑स्रः । तमे॒वं ॅवि॒द्वान॒मृत॑ इ॒ह भ॑वति । नान्यः पन्था॒ अय॑नाय विद्यते ॥  य॒ज्ञेन॑ य॒ज्ञ्म॑यजन्त दे॒वाः । तानि॒ धर्मा॑णि प्रथ॒मान्या॑सन्न् ( ) । ते ह॒ नाकं॑ महि॒मानः॑ सचन्ते । यत्र॒ पूर्वे॑ सा॒द्ध्याः सन्ति॑ दे॒वाः ।",
                        "header": "T.A.3.12.7",
                        "id": "39",
                        "specialKorvai": " (ज्याया॒नधि॒ पूरु॑षः) (अ॒न्यत्र॒ पुरु॑षः ) "
                     }
                  ],
                  "anuvakkam_id": "12",
                  "id": 0
               },
               {
                  "Korvai": "(जा॒य॒ते॒ - वशे॑ स॒प्त च॑)",
                  "Panchasat": [
                     {
                        "SamhitaPaata": " अ॒द्भ्यः सम्भू॑तः पृथि॒व्यै रसा᳚च्च । वि॒श्वक॑र्मणः॒ सम॑वर्त॒ताधि॑ ।  तस्य॒ त्वष्टा॑ वि॒दध॑द्-रू॒पमे॑ति । तत् पुरु॑षस्य॒ विश्व॒माजा॑न॒मग्रे᳚ ॥ वेदा॒हमे॒तं पुरु॑षं म॒हान्त᳚म् । आ॒दि॒त्यव॑र्णं॒ तम॑सः॒ पर॑स्तात् ।  तमे॒वं ॅवि॒द्वान॒मृत॑ इ॒ह भ॑वति । नान्यः पन्था॑ विद्य॒तेऽय॑नाय ॥ प्र॒जाप॑तिश्चरति॒ गर्भे॑ अ॒न्तः । अ॒जाय॑मानो बहु॒धा विजा॑यते ",
                        "header": "T.A.3.13.1",
                        "id": "40"
                     },
                     {
                        "SamhitaPaata": " तस्य॒ धीराः॒ परि॑जानन्ति॒ योनि᳚म् । मरी॑चीनां प॒दमि॑च्छन्ति वे॒धसः॑ ॥ यो दे॒वेभ्य॒ आत॑पति । यो दे॒वानां᳚ पु॒रोहि॑तः । पूर्वो॒ यो दे॒वेभ्यो॑ जा॒तः । नमो॑ रु॒चाय॒ ब्राह्म॑ये ॥ रुचं॑ ब्रा॒ह्मं ज॒नय॑न्तः । दे॒वा अग्रे॒ तद॑ब्रुवन्न् ।  यस्त्वै॒वं ब्रा᳚ह्म॒णो वि॒द्यात् । तस्य॑ दे॒वा अस॒न्वशे᳚ ( ) ॥ ह्रीश्च॑ ते ल॒क्ष्मीश्च॒ पत्न्यौ᳚ । अ॒हो॒रा॒त्रे पा॒र्श्वे । नक्ष॑त्राणि रू॒पम् । अ॒श्विनौ॒ व्यात्त᳚म् । इ॒ष्टं म॑निषाण । अ॒मुं म॑निषाण । सर्वं॑ मनिषाण ।",
                        "header": "T.A.3.13.2",
                        "id": "41"
                     }
                  ],
                  "anuvakkam_id": "13",
                  "id": 0
               },
               {
                  "Korvai": "(एकं॑ - प्र॒जानां᳚ - गसाथां॒ - नव॑ )",
                  "Panchasat": [
                     {
                        "SamhitaPaata": " भ॒र्ता सन् भ्रि॒यमा॑णो बिभर्ति । एको॑ दे॒वो ब॑हु॒धा निवि॑ष्टः । य॒दा भा॒रं त॒न्द्रय॑ते॒ स भर्तु᳚म् । नि॒धाय॑ भा॒रं पुन॒रस्त॑मेति ॥  तमे॒व मृ॒त्युम॒मृतं॒ तमा॑हुः । तं भ॒र्तारं॒ तमु॑ गो॒प्तार॑माहुः । स भृ॒तो भ्रि॒यमा॑णो बिभर्ति । य ए॑नं॒ ॅवेद॑ स॒त्येन॒ भर्तु᳚म् ॥ स॒द्यो जा॒तमु॒त ज॑हात्ये॒षः । उ॒तो जर॑न्तं॒ न ज॑हा॒त्येक᳚म् ",
                        "header": "T.A.3.14.1",
                        "id": "42"
                     },
                     {
                        "SamhitaPaata": " उ॒तो ब॒हूनेक॒मह॑र्जहार । अत॑न्द्रो दे॒वः सद॑मे॒व प्रार्थः॑ ॥ यस्तद्वेद॒ यत॑ आब॒भूव॑ । स॒न्धां च॒ याꣳ स॑न्द॒धे ब्रह्म॑णै॒षः ।  रम॑ते॒ तस्मि॑न्नु॒त जी॒र्णे शया॑ने । नैनं॑ जहा॒त्यह॑स्सु पू॒र्व्येषु॑ ॥ त्वामापो॒ अनु॒ सर्वा᳚श्चरन्ति जान॒तीः । व॒थ्सं पय॑सा पुना॒नाः ।  त्वम॒ग्निꣳ ह॑व्य॒वाहꣳ॒॒ समि᳚न्थ्से ।  त्वं भ॒र्ता मा॑त॒रिश्वा᳚ प्र॒जाना᳚म् ।",
                        "header": "T.A.3.14.2",
                        "id": "43"
                     },
                     {
                        "SamhitaPaata": " त्वं ॅय॒ज्ञ्स्त्वमु॑ वे॒वासि॒ सोमः॑ । तव॑ दे॒वा हव॒माय॑न्ति॒ सर्वे᳚ । त्वमेको॑ऽसि ब॒हूननु॒प्रवि॑ष्टः । नम॑स्ते अस्तु सु॒हवो॑ म एधि ॥  नमो॑ वामस्तु शृणु॒तꣳ हवं॑ मे । प्राणा॑पानावजि॒रꣳ स॒चंर॑न्तौ ।  ह्वया॑मि वां॒ ब्रह्म॑णा तू॒र्तमेत᳚म् । यो मां द्वेष्टि॒ तं ज॑हि तं ॅयुवाना ॥  प्राणा॑पानौ सम्ॅविदा॒नौ ज॑हितम् ।  अ॒मुष्यासु॑ना॒ मा संग॑साथां ( ) ",
                        "header": "T.A.3.14.3",
                        "id": "44"
                     },
                     {
                        "SamhitaPaata": " तं मे॑ देवा॒ ब्रह्म॑णा सम्ॅविदा॒नौ ।  व॒धाय॑ दत्तं॒ तम॒हꣳ ह॑नामि ॥ अस॑ज्जजान स॒त आब॑भूव । यं ॅयं॑ ज॒जान॒ स उ॑ गो॒पो अ॑स्य ।  य॒दा भा॒रं त॒न्द्रय॑ते॒ स भर्तु᳚म् । प॒रास्य॑ भा॒रं पुन॒रस्त॑मेति ॥  तद्वै त्वं प्रा॒णो अ॑भवः । म॒हान्भोगः॑ प्र॒जाप॑तेः । भुजः॑ करि॒ष्यमा॑णः । यद्दे॒वान्प्राण॑यो॒ नव॑ ( ) ।",
                        "header": "T.A.3.14.4",
                        "id": "45"
                     }
                  ],
                  "anuvakkam_id": "14",
                  "id": 0
               },
               {
                  "Korvai": "(मृ॒त्यवे॑ - वी॒राꣳश्च॒त्वारि॑ च)",
                  "Panchasat": [
                     {
                        "SamhitaPaata": " हरिꣳ॒॒ हर॑न्त॒मनु॑यन्ति दे॒वाः । विश्व॒स्येशा॑नं ॅवृष॒भं म॑ती॒नाम् । ब्रह्म॒ सरू॑प॒मनु॑ मे॒दमागा᳚त् । अय॑नं॒ मा विव॑धी॒र् विक्र॑मस्व ॥  माच्छि॑दो मृत्यो॒ मा व॑धीः । मा मे॒ बलं॒ ॅविवृ॑हो॒ मा प्रमो॑षीः । प्र॒जां मा मे॑ रीरिष॒ आयु॑रुग्र । नृ॒चक्ष॑सं त्वा ह॒विषा॑ विधेम ॥  स॒द्यश्च॑कमा॒नाय॑ । प्र॒वे॒पा॒नाय॑ मृ॒त्यवे᳚ ",
                        "header": "T.A.3.15.1",
                        "id": "46"
                     },
                     {
                        "SamhitaPaata": " प्रास्मा॒ आशा॑ अशृण्वन्न् । कामे॑नाजनय॒न् पुनः॑ ॥  कामे॑न मे॒ काम॒ आगा᳚त् । हृद॑या॒द्द्धृद॑यं मृ॒त्योः । यद॒मीषा॑म॒दः प्रि॒यम् । तदैतूप॒ माम॒भि ॥ परं॑ मृत्यो॒ अनु॒ परे॑हि॒ पन्था᳚म् । यस्ते॒ स्व इत॑रो देव॒याना᳚त् । चक्षु॑ष्मते शृण्व॒ते ते᳚ ब्रवीमि । मा नः॑ प्र॒जाꣳ री॑रिषो॒ मोत वी॒रान् ( ) ॥  प्र पू॒र्व्यं मन॑सा॒ वन्द॑मानः । नाध॑मानो वृष॒भं च॑र्.षणी॒नाम् । यः प्र॒जाना॑मेक॒राण्मानु॑षीणाम् ।  मृ॒त्युं ॅय॑जे प्रथम॒जामृ॒तस्य॑ ।",
                        "header": "T.A.3.15.2",
                        "id": "47"
                     }
                  ],
                  "anuvakkam_id": "15",
                  "id": 0
               },
               {
                  "Korvai": "(णॊ खॊर्वै fऒर् थिस् आनुवाकम्)",
                  "Panchasat": [
                     {
                        "SamhitaPaata": "  त॒रणि॑र् वि॒श्वद॑र्.शतो ज्योति॒ष्कृद॑सि सूर्य । विश्व॒माभा॑सि रोच॒नम् ।  उ॒प॒या॒मगृ॑हीतोऽसि॒ सूर्या॑य त्वा॒ भ्राज॑स्वत ए॒ष ते॒ योनिः॒ सूर्या॑य त्वा॒ भ्राज॑स्वते ।",
                        "header": "T.A.3.16.1",
                        "id": "48"
                     }
                  ],
                  "anuvakkam_id": "16",
                  "id": 0
               },
               {
                  "Korvai": "(णॊ खॊर्वै fऒर् थिस् आनुवाकम्)",
                  "Panchasat": [
                     {
                        "SamhitaPaata": "  आ प्या॑यस्व मदिन्तम॒ सोम॒ विश्वा॑भिरू॒तिभिः॑ ।  भवा॑ नः स॒प्रथ॑स्तमः ।",
                        "header": "T.A.3.17.1",
                        "id": "49"
                     }
                  ],
                  "anuvakkam_id": "17",
                  "id": 0
               },
               {
                  "Korvai": "(णॊ खॊर्वै fऒर् थिस् आनुवाकम्)",
                  "Panchasat": [
                     {
                        "SamhitaPaata": "  ई॒युष्टे ये पूर्व॑तरा॒मप॑श्यन् व्यु॒च्छन्ती॑मु॒षसं॒ मर्त्या॑सः ।  अ॒स्माभि॑रू॒ नु प्र॑ति॒चक्ष्या॑ऽभू॒दो ते य॑न्ति॒ ये अ॑प॒रीषु॒ पश्यान्॑ ।",
                        "header": "T.A.3.18.1",
                        "id": "50"
                     }
                  ],
                  "anuvakkam_id": "18",
                  "id": 0
               },
               {
                  "Korvai": "(णॊ खॊर्वै fऒर् थिस् आनुवाकम्)",
                  "Panchasat": [
                     {
                        "SamhitaPaata": " ज्योति॑ष्मतीं त्वा सादयामि ज्योति॒ष्कृतं॑ त्वा सादयामि ज्योति॒र्विदं॑ त्वा सादयामि॒ भास्व॑तीं त्वा सादयामि॒ ज्वल॑न्तीं त्वा सादयामि मल्मला॒भव॑न्तीं त्वा सादयामि॒ दीप्य॑मानां त्वा सादयामि॒ रोच॑मानां  त्वा सादया॒म्यज॑स्रां त्वा सादयामि बृ॒हज्ज्यो॑तिषं त्वा सादयामि बो॒धय॑न्तीं त्वा सादयामि॒ जाग्र॑तीं त्वा सादयामि ।",
                        "header": "T.A.3.19.1",
                        "id": "51"
                     }
                  ],
                  "anuvakkam_id": "19",
                  "id": 0
               },
               {
                  "Korvai": "(णॊ खॊर्वै fऒर् थिस् आनुवाकम्)",
                  "Panchasat": [
                     {
                        "SamhitaPaata": " प्र॒या॒साय॒ स्वाहा॑ऽऽया॒साय॒ स्वाहा॑ विया॒साय॒ स्वाहा॑ सम्ॅया॒साय॒ स्वाहो᳚द्या॒साय॒ स्वाहा॑ऽवया॒साय॒ स्वाहा॑ शु॒चे स्वाहा॒ शोका॑य॒ स्वाहा॑ तप्य॒त्वै स्वाहा॒ तप॑ते॒ स्वाहा᳚ ब्रह्मह॒त्यायै॒ स्वाहा॒ सर्व॑स्मै॒ स्वाहा᳚ ।",
                        "header": "T.A.3.20.1",
                        "id": "52"
                     }
                  ],
                  "anuvakkam_id": "20",
                  "id": 0
               },
               {
                  "Korvai": "(णॊ खॊर्वै fऒर् थिस् आनुवाकम्)",
                  "Panchasat": [
                     {
                        "SamhitaPaata": " चि॒त्तꣳ स॑न्ता॒नेन॑ भवं ॅय॒क्ना रु॒द्रं तनि॑म्ना पशु॒पतिꣳ॑ स्थूलहृद॒येना॒ग्निꣳ हृद॑येन रु॒द्रं ॅलोहि॑तेन श॒र्वं मत॑स्नाभ्यां  महादे॒वम॒न्तः पा᳚र्श्वेनौषिष्ठ॒हनꣳ॑ शिङ्गीनिको॒श्या᳚भ्याम् ।",
                        "header": "T.A.3.21.1",
                        "id": "53"
                     }
                  ],
                  "anuvakkam_id": "21",
                  "id": 0
               }
            ],
            "Korvai_Sloka": "\n\n(चित्ति॑ - र॒ग्निर्यजु॑र्भि - र॒न्तः प्रवि॑ष्टः - प्र॒जाप॑ति॒ - स्तस्य॒ धीरा॒ - ज्योति॑ष्मतीं॒ त्रिप॑ञ्चा॒शत् ) \n\n\n",
            "Korvai_header": "korvai with starting padams of1, 11, 21 Series of Dasinis :-",
            "PrasnaKorvai_Sloka": "\n\n(चित्तिः॑ - पृथि॒ - व्य॑ग्निः॒ - सूर्यं॑ ते॒ चक्षु॑र् - म॒हाह॑वि॒र्.॒ होता॒ - वाग्घोता᳚ - ब्राह्म॒ण एक॑होता॒ - ऽग्निर्यजु॑र्भिः॒ - सेनेन्द्र॑स्य - दे॒वस्य॑ - सु॒वर्णं॑ घ॒र्मꣳ - स॒हस्र॑शीर्.षा॒- ऽद्भ्यो - भ॒र्ता - \n\n\nहरिं॑ - त॒रणि॒ - राप्या॑य - स्वे॒युष्टे ये - ज्योति॑ष्मतीं - प्रया॒साय॑ - चि॒त्त मेक॑विꣳशतिः) \n\n\n",
            "PrasnaKorvai_header": "Prapaataka Korvai with starting Padams of 1 to21 Anuvaakams :- ",
            "ending": "\n॥ कृष्ण यजुर्वेदीय तैत्तिरीय ब्राह्मणे आरण्यके तृतीयः प्रपाठकः समाप्तः ॥\n",
            "firstLastPadams_Sloka": "\n( चित्तिः॑ - शिङ्गीनिको॒श्या᳚भ्यां )\n",
            "firstLastPadams_header": "first and last padam in TA, 3rd Prapaatakam :-",
            "id": 3,
            "invocation": "ॐ नमः परमात्मने, श्री महागणपतये नमः\nश्री गुरुभ्यो नमः, ह॒रिः॒ ॐ\n",
            "sectionTitle": "3.1     तृतीयः प्रपाठकः - चातुर्होत्रचयनम्        \n",
            "title": "      कृष्ण यजुर्वेदीय तैत्तिरीय आरण्यके तृतीयः प्रपाठकः"
         },
         {
            "Anuvakkam": [
               {
                  "Korvai": "(वि॒द्वा-न॒भ्याव॑वृथ्स्वा॒ - भिमा॑तीर्जयेम॒ - शरी᳚रैश्च॒त्वारि॑ च )",
                  "Panchasat": [
                     {
                        "SamhitaPaata": "प॒रे॒यु॒वाꣳस॑म् प्र॒वतो॑ म॒हीरनु॑ ब॒हुभ्यः॒ पन्था॑मनपस्पशा॒नम् । वै॒व॒स्व॒तꣳ स॒ङ्गम॑न॒म् जना॑नाम् ॅय॒मꣳ राजा॑नꣳ ह॒विषा॑ दुवस्यत ॥ इ॒दम् त्वा॒ वस्त्र॑म् प्रथ॒मं न्वाग॒न्नपै॒तदू॑ह॒ यदि॒हाबि॑भः पु॒रा ।  इ॒ष्टा॒पू॒र्तमनु॒ संप॑श्य॒ दक्षि॑णा॒म् ॅयथा॑ ते द॒त्तम् ब॑हु॒धा वि ब॑न्धुषु ॥  इ॒मौ यु॑नज्मि ते व॒ह्नी असु॑नीथाय वो॒ढवे᳚ ।  याभ्या᳚म् ॅय॒मस्य॒ साद॑नꣳ सु॒कृता॒म् चापि॑ गच्छतात् ॥ पू॒षा त्वे॒तश्च्या॑वयतु॒ प्रवि॒द्वा-नन॑ष्टपशु॒र्-भुव॑नस्य गो॒पाः ।  स त्वै॒तेभ्यः॒ परि॑ददात् पि॒तृभ्यो॒ऽग्निर्दे॒वेभ्यः॑ सुवि॒दत्रे᳚भ्यः ॥ पू॒षेमा आशा॒ अनु॑वेद॒ सर्वाः॒ सो अ॒स्माꣳ अभ॑यतमेन नेषत् ।  स्व॒स्ति॒दा अघृ॑णिः॒ सर्व॑वी॒रो-ऽप्र॑युच्छन्पु॒र ए॑तु॒ प्रवि॒द्वान् ।",
                        "header": "T.A.4.1.1",
                        "id": "1"
                     },
                     {
                        "SamhitaPaata": "   आयु॑र्-वि॒श्वायुः॒ परि॑पासति त्वा पू॒षा त्वा॑ पातु॒ प्रप॑थे पु॒रस्ता᳚त् । यत्रास॑ते सु॒कृतो॒ यत्र॒ ते य॒युस्तत्र॑ त्वा दे॒वः स॑वि॒ता द॑धातु ॥  भुव॑नस्य पत इ॒दꣳ ह॒विः ॥ अ॒ग्नये॑ रयि॒मते॒ स्वाहा᳚ ॥ पुरु॑षस्य सयाव॒र्यपेद॒घानि॑ मृज्महे ।  यथा॑ नो॒ अत्र॒ नाप॑रः पु॒रा ज॒रस॒ आय॑ति ॥  पुरु॑षस्य सयावरि॒ वि ते᳚ प्रा॒णम॑सि स्रसम् ।  शरी॑रेण म॒हीमिहि॑ स्व॒धयेहि॑ पि॒तॄनुप॑ प्र॒जया॒ऽस्मानि॒हाव॑ह ॥ मैव॑म् माꣳ॒॒स्ता प्रि॑ये॒ऽहम् दे॒वी स॒ती पि॑तृलो॒कम् ॅयदैषि॑ ।  वि॒श्ववा॑रा॒ नभ॑सा॒ सम्ॅव्य॑यन्त्यु॒भौ नो॑ लो॒कौ  पय॑सा॒ऽभ्याव॑वृथ्स्व ।",
                        "header": "T.A.4.1.2",
                        "id": "2"
                     },
                     {
                        "SamhitaPaata": " इ॒यम् नारी॑ पतिलो॒कम् ॅवृ॑णा॒ना निप॑द्यत॒ उप॑ त्वा मर्त्य॒ प्रेत᳚म् । विश्व॑म् पुरा॒णमनु॑ पा॒लय॑न्ती॒ तस्यै᳚ प्र॒जाम् द्रवि॑णम् चे॒ह धे॑हि ॥ उदी᳚र्ष्व नार्य॒भि जी॑वलो॒कमि॒तासु॑मे॒तमुप॑शेष॒ एहि॑ ।  ह॒स्त॒ग्रा॒भस्य॑ दिधि॒षोस्त्वमे॒तत् पत्यु॑र्जनि॒त्वम॒भि संब॑भूव ॥  सु॒वर्णꣳ॒॒ हस्ता॑दा॒ददा॑ना मृ॒तस्य॑ श्रि॒यै ब्रह्म॑णे॒ तेज॑से॒ बला॑य । अत्रै॒व त्वमि॒ह व॒यꣳ सु॒शेवा॒ विश्वाः॒ स्पृधो॑ अ॒भिमा॑तीर्जयेम ॥  धनु॒र्॒. हस्ता॑दा॒ददा॑ना मृ॒तस्य॑ श्रि॒यै क्ष॒त्रायौज॑से॒ बला॑य । अत्रै॒व त्वमि॒ह व॒यꣳ सु॒शेवा॒ विश्वाः॒ स्पृधो॑ अ॒भिमा॑तीर्जयेम ।  मणिꣳ॒॒ हस्ता॑दा॒ददा॑ना मृ॒तस्य॑ श्रि॒यै वि॒शे पुष्ट्यै॒ बला॑य । अत्रै॒व त्वमि॒ह व॒यꣳ सु॒शेवा॒ विश्वाः॒ स्पृधो॑ अ॒भिमा॑तीर्जयेम ।",
                        "header": "T.A.4.1.3",
                        "id": "3"
                     },
                     {
                        "SamhitaPaata": "   इ॒मम॑ग्ने चम॒सम् मा विजी᳚ह्वरः प्रि॒यो दे॒वाना॑मु॒त सो॒म्याना᳚म् । ए॒ष यश्च॑म॒सो दे॑व॒पान॒स्तस्मि॑न् दे॒वा अ॒मृता॑ मादयन्ताम् ॥  अ॒ग्नेर्वर्म॒ परि॒ गोभि॑र्व्ययस्व॒ संप्रोर्णु॑ष्व॒ मेद॑सा॒ पीव॑सा च । नेत्त्वा॑ धृ॒ष्णुर्. हर॑सा॒ जर्.हृ॑षाणो॒ दध॑द्-विध॒क्ष्यन्-पर्य॒ङ्खया॑तै ॥  मैन॑मग्ने॒ विद॑हो॒ माऽभिशो॑चो॒ माऽस्य॒ त्वच॑म् चिक्षिपो॒ मा शरी॑रम् । य॒दा शृ॒तम् क॒रवो॑ जातवे॒दोऽथे॑मेन॒म् प्रहि॑णुतात् पि॒तृभ्यः॑ ॥  शृ॒तम् ॅय॒दा क॒रसि॑ जातवे॒दोऽथे॑मेन॒म् परि॑दत्तात् पि॒तृभ्यः॑ । य॒दा गच्छा॒त्यसु॑नीतिमे॒तामथा॑ दे॒वाना᳚म् ॅवश॒नीर्भ॑वाति ॥ सूर्य॑म् ते॒ चक्षु॑र्-गच्छतु॒ वात॑मा॒त्मा द्याम् च॒ गच्छ॑ पृथि॒वीम् च॒ धर्म॑णा ।  अ॒पो वा॑ गच्छ॒ यदि॒ तत्र॑ ते हि॒तमोष॑धीषु॒ प्रति॑तिष्ठा॒ शरी॑रैः ( ) ॥ अ॒जो भा॒गस्तप॑सा॒ तम् त॑पस्व॒ तम् ते॑ शो॒चिस्त॑पतु॒ तम् ते॑ अ॒र्चिः ।  यास्ते॑ शि॒वास्त॒नुवो॑ जातवेद॒स्ताभि॑र्-वहे॒मꣳ सु॒कृता॒म् ॅयत्र॑ लो॒काः ॥ अ॒यम् ॅवै त्वम॒स्मादधि॒ त्वमे॒तद॒यम् ॅवै तद॑स्य॒ योनि॑रसि । वै॒श्वा॒न॒रः पु॒त्रः पि॒त्रे लो॑क॒कृ-ज्जा॑तवेदो॒ वहे॑मꣳ सु॒कृता॒म् ॅयत्र॑ लो॒काः ।",
                        "header": "T.A.4.1.4",
                        "id": "4"
                     }
                  ],
                  "anuvakkam_id": "1",
                  "id": 0
               },
               {
                  "Korvai": "(य ए॒तस्य॒ त्वत् पञ्च॑ )",
                  "Panchasat": [
                     {
                        "SamhitaPaata": " य ए॒तस्य॑ प॒थो गो॒प्तार॒स्तेभ्यः॒ स्वाहा॒ य ए॒तस्य॑ प॒थो र॑क्षि॒तार॒स्तेभ्यः॒ स्वाहा॒ य ए॒तस्य॑ प॒थो॑ऽभिर॑क्षि॒तार॒स्तेभ्यः॒ स्वाहा᳚ऽऽख्या॒त्रे स्वाहा॑ऽपाख्या॒त्रे स्वाहा॑ऽभि॒लाल॑पते॒ स्वाहा॑ऽप॒लाल॑पते॒ स्वाहा॒ऽग्नये॑ कर्म॒कृते॒ स्वाहा॒ यमत्र॒ नाधी॒मस्तस्मै॒ स्वाहा᳚ ॥  यस्त॑ इ॒द्ध्मम् ज॒भर॑थ् सिष्विदा॒नो मू॒र्द्धान॑म् ॅवा त॒तप॑ते त्वा॒या । दिवो॒ विश्व॑स्माथ् सीमघाय॒त उ॑रुष्यः ॥ अ॒स्मात्त्वमधि॑ जा॒तो॑ऽसि॒ त्वद॒यम् जा॑यता॒म् पुनः॑ । अ॒ग्नये॑ वैश्वान॒राय॑ सुव॒र्गाय॑ लो॒काय॒ स्वाहा᳚ ।",
                        "header": "T.A.4.2.1",
                        "id": "5"
                     }
                  ],
                  "anuvakkam_id": "2",
                  "id": 0
               },
               {
                  "Korvai": "(धे॒ - ह्युत्त॑रे - मा॒ष्टौ च॑)",
                  "Panchasat": [
                     {
                        "SamhitaPaata": " प्र के॒तुना॑ बृह॒ता भा᳚त्य॒ग्निरा॒विर्-विश्वा॑नि वृष॒भो रो॑रवीति । दि॒वश्चि॒दन्ता॒दुप॒ मामु॒दान॑ड॒पामु॒पस्थे॑ महि॒षो व॑वर्द्ध ॥  इ॒दंत॒ एक॑म् प॒र ऊ॑त॒ एक॑म् तृ॒तीये॑न॒ ज्योति॑षा॒ सम्ॅवि॑शस्व । स॒म्ॅवेश॑नस्त॒नुवै॒ चारु॑रेधि प्रि॒यो दे॒वाना᳚म् पर॒मे स॒धस्थे᳚ ॥  नाके॑ सुप॒र्णमुप॒ यत् पत॑न्तꣳ हृ॒दा वेन॑न्तो अ॒भ्यच॑क्षत त्वा । हिर॑ण्यपक्ष॒म् ॅवरु॑णस्य दू॒तम् ॅय॒मस्य॒ योनौ॑ शकु॒नम् भु॑र॒ण्युम् ॥  अति॑द्रव सारमे॒यौ श्वानौ॑ चतुर॒क्षौ श॒बलौ॑ सा॒धुना॑ प॒था । अथा॑ पि॒तॄन्थ् सु॑वि॒दत्राꣳ॒॒ अपी॑हि य॒मेन॒ ये स॑ध॒माद॒म् मद॑न्ति ॥  यौ ते॒ श्वानौ॑ यम रक्षि॒तारौ॑ चतुर॒क्षौ प॑थि॒रक्षी॑ नृ॒चक्ष॑सा ।  ताभ्याꣳ॑ राज॒न् परि॑ देह्येनꣳ स्व॒स्ति चा᳚स्मा अनमी॒वम् च॑ धेहि ।",
                        "header": "T.A.4.3.1",
                        "id": "6"
                     },
                     {
                        "SamhitaPaata": " उ॒रु॒ण॒सा-व॑सु॒तृपा॑-वुलुम्ब॒लौ य॒मस्य॑ दू॒तौ च॑रतो॒ वशाꣳ॒॒ अनु॑ । ताव॒स्मभ्य॑म् दृ॒शये॒ सूर्या॑य॒ पुन॑र्दत् ता॒वसु॑म॒द्येह भ॒द्रम् ॥  सोम॒ एके᳚भ्यः पवते घृ॒तमेक॒ उपा॑सते ।  येभ्यो॒ मधु॑ प्र॒धाव॑ति॒ ताꣳ-श्चि॑दे॒वापि॑गच्छतात् ॥  ये युद्ध्य॑न्ते प्र॒धने॑षु॒ शूरा॑सो॒ ये त॑नु॒त्यजः॑ । ये वा॑ स॒हस्र॑दक्षिणा॒स्ताꣳ श्चि॑दे॒वापि॑गच्छतात् ॥  तप॑सा॒ ये अ॑नाधृ॒ष्या-स्तप॑सा॒ ये सुव॑र्ग॒ताः ।  तपो॒ ये च॑क्रि॒रे म॒हत् ताꣳ-श्चि॑दे॒वापि॑गच्छतात् ॥  अश्म॑न्वती रेवतीः॒ सꣳर॑भद्ध्व॒-मुत्ति॑ष्ठत॒ प्रत॑रता सखायः । अत्रा॑ जहाम॒ ये अस॒न्नशे॑वाः शि॒वान्. व॒यम॒भि वाजा॒नुत्त॑रेम ।",
                        "header": "T.A.4.3.2",
                        "id": "7"
                     },
                     {
                        "SamhitaPaata": " यद्वै दे॒वस्य॑ सवि॒तुः प॒वित्रꣳ॑ स॒हस्र॑धार॒म् ॅवित॑तम॒न्तरि॑क्षे । येनापु॑ना॒दिन्द्र॒मना᳚र्त॒-मार्त्यै॒ तेना॒हम् माꣳ स॒र्वत॑नुम् पुनामि ॥  या रा॒ष्ट्रात् प॒न्नादप॒ यन्ति॒ शाखा॑ अ॒भिमृ॑ता नृ॒पति॑मि॒च्छमा॑नाः । धा॒तुस्ताः सर्वाः॒ पव॑नेन पू॒ताः प्र॒जया॒ऽस्मान्-र॒य्या वर्च॑सा॒ सꣳसृ॑जाथ ॥  उद्व॒यम् तम॑स॒स्परि॒ पश्य॑न्तो॒ ज्योति॒रुत्त॑रम् ।  दे॒वम् दे॑व॒त्रा सूर्य॒मग॑न्म॒ ज्योति॑रुत्त॒मम् ॥  धा॒ता पु॑नातु सवि॒ता पु॑नातु । अ॒ग्नेस्तेज॑सा॒ सूर्य॑स्य॒ वर्च॑सा ।",
                        "header": "T.A.4.3.3",
                        "id": "8"
                     }
                  ],
                  "anuvakkam_id": "3",
                  "id": 0
               },
               {
                  "Korvai": "(अव॑शीयताꣳ - स॒धस्थे॒ पञ्च॑ च)",
                  "Panchasat": [
                     {
                        "SamhitaPaata": " यम् ते॑ अ॒ग्निमम॑न्थाम वृष॒भाये॑व॒ पक्त॑वे ।  इ॒मम् तꣳ श॑मयामसि क्षी॒रेण॑ चोद॒केन॑ च ॥  यन्त्वम॑ग्ने स॒मद॑ह॒स्त्वमु॒ निर्वा॑पया॒ पुनः॑ ।  क्या॒म्बूरत्र॑ जायताम् पाकदू॒र्वा व्य॑ल्कशा ॥  शीति॑के॒ शीति॑कावति॒ ह्लादु॑के॒ ह्लादु॑कावति ।  म॒ण्डू॒क्या॑ सुसङ्ग॒मये॒मꣳ स्व॑ग्निꣳ श॒मय॑ ॥ शम् ते॑ धन्व॒न्या आपः॒ शमु॑ ते सन्त्वनू॒क्याः᳚ । शम् ते॑ समु॒द्रिया॒ आपः॒ शमु॑ ते सन्तु॒ वर्ष्याः᳚ ॥  शम् ते॒ स्रव॑न्ती-स्त॒नुवे॒ शमु॑ ते सन्तु॒ कूप्याः᳚ ।  शम् ते॑ नीहा॒रो व॑र्.षतु॒ शमु॒ पृष्वाऽव॑शीयताम् ।",
                        "header": "T.A.4.4.1",
                        "id": "9"
                     },
                     {
                        "SamhitaPaata": " अव॑ सृज॒ पुन॑रग्ने पि॒तृभ्यो॒ यस्त॒ आहु॑त॒श्चर॑ति स्व॒धाभिः॑ । आयु॒र्वसा॑न॒ उप॑ यातु॒ शेषꣳ॒॒ सङ्ग॑च्छताम् त॒नुवा॑ जातवेदः ॥  सङ्ग॑च्छस्व पि॒तृभिः॒ सꣳ स्व॒धाभिः॒ समि॑ष्टापू॒र्तेन॑ पर॒मे व्यो॑मन्न् ।  यत्र॒ भूम्यै॑ वृ॒णसे॒ तत्र॑ गच्छ॒ तत्र॑ त्वा दे॒वः स॑वि॒ता द॑धातु ॥ यत्ते॑ कृ॒ष्णः श॑कु॒न आ॑तु॒तोद॑ पिपी॒लः स॒र्प उ॒त वा॒ श्वाप॑दः ।  अ॒ग्निष्टद्-विश्वा॑दनृ॒णम् कृ॑णोतु॒ सोम॑श्च॒ यो ब्रा᳚ह्म॒णमा॑वि॒वेश॑ ॥ उत्ति॒ष्ठात॑-स्त॒नुवꣳ॒॒ सम्भ॑रस्व॒ मेह गात्र॒मव॑हा॒ मा शरी॑रम् ।  यत्र॒ भूम्यै॑ वृ॒णसे॒ तत्र॑ गच्छ॒ तत्र॑ त्वा दे॒वः स॑वि॒ता द॑धातु ॥ इ॒दम् त॒ एक॑म् प॒र ऊ॑त॒ एक॑म् तृ॒तीये॑न॒ ज्योति॑षा॒ सम्ॅवि॑शस्व ।  स॒म्ॅवेश॑न-स्त॒नुवै॒ चारु॑रेधि प्रि॒यो दे॒वाना᳚म् पर॒मे स॒धस्थे᳚ ( ) ॥ उत्ति॑ष्ठ॒ प्रेहि॒ प्रद्र॒वौकः॑ कृणुष्व पर॒मे व्यो॑मन्न् । य॒मेन॒ त्वम् ॅय॒म्या॑ सम्ॅविदा॒नोत्-त॒मम् नाक॒मधि॑ रोहे॒मम् ॥  \"अश्म॑न्वती रेवती॒र्{36}\" \"यद्वै दे॒वस्य॑ सवि॒तुः प॒वित्र॒म्{37}\" \"ॅया रा॒ष्ट्रात् प॒न्ना{38}\" \"दुद्व॒यम् तम॑स॒स्परि॑{39}\" \"धा॒ता पु॑नातु{40}\" ॥  अ॒स्मात्त्वमधि॑ जा॒तो᳚ऽस्य॒यम् त्वदधि॑जायताम् ।  अ॒ग्नये॑ वैश्वान॒राय॑ सुव॒र्गाय॑ लो॒काय॒ स्वाहा᳚ ।",
                        "header": "T.A.4.4.2",
                        "id": "10"
                     }
                  ],
                  "anuvakkam_id": "4",
                  "id": 0
               },
               {
                  "Korvai": "(प॒थि॒कृद्भ्यो॑ - विजान॒ते - ऽनु॑वेनति)",
                  "Panchasat": [
                     {
                        "SamhitaPaata": "   आया॑तु दे॒वः सु॒मना॑भि-रू॒तिभि॑र्-य॒मो ह॑वे॒ह प्रय॑ताभिर॒क्ता । आसी॑दताꣳ सुप्र॒यते॑ह ब॒र्॒.हिष्यूर्जा॑य जा॒त्यै मम॑ शत्रु॒हत्यै᳚ ॥  य॒मे इ॑व॒ यत॑माने॒ यदैत॒म् प्रवा᳚म्भर॒न् मानु॑षा देव॒यन्तः॑ । आसी॑दतꣳ॒॒ स्वमु॑ लो॒कम् ॅविदा॑ने स्वास॒स्थे भ॑वत॒मिन्द॑वे नः ॥  य॒माय॒ सोमꣳ॑ सुनुत य॒माय॑ जुहुता ह॒विः ।  य॒मꣳ ह॑ य॒ज्ञो ग॑च्छत्य॒ग्निदू॑तो॒ अर॑ङ्कृतः ॥  य॒माय॑ घृ॒तव॑द्ध॒विर्जु॒होत॒ प्र च॑ तिष्ठत ।  स नो॑ दे॒वेष्वाय॑मद्-दी॒र्घमायुः॒ प्र जी॒वसे᳚ ॥  य॒माय॒ मधु॑मत्तमꣳ॒॒ राज्ञे॑ ह॒व्यम् जु॑होतन । इ॒दम् नम॒ ऋषि॑भ्यः पूर्व॒जेभ्यः॒ पूर्वे᳚भ्यः पथि॒कृद्भ्यः॑ ।",
                        "header": "T.A.4.5.1",
                        "id": "11"
                     },
                     {
                        "SamhitaPaata": " योऽस्य॒ कौष्ठ्य॒ जग॑तः॒ पार्थि॑व॒स्यैक॑ इद्व॒शी ।  य॒मम् भ॑ङ्ग्यश्र॒वो गा॑य॒ यो राजा॑ऽनप॒रोद्ध्यः॑ ॥ य॒मम् गाय॑ भङ्ग्य॒श्रवो॒ यो राजा॑ऽनप॒रोद्ध्यः॑ । येना॒पो न॒द्यो॑ धन्वा॑नि॒ येन॒ द्यौः पृ॑थि॒वी दृ॒ढा ॥ हि॒र॒ण्य॒क॒क्ष्यान्-थ्सु॒धुरान्॑. हिरण्या॒क्षा-न॑यश्श॒फान् । अश्वा॑-न॒नश्य॑तो दा॒न॒म् ॅय॒मो रा॑जाऽभि॒तिष्ठ॑ति ॥ य॒मो दा॑धार पृथि॒वीं ॅय॒मो विश्व॑मि॒दम् जग॑त् । य॒माय॒ सर्व॒मित्र॑स्थे॒ यत् प्रा॒णद्-वा॒युर॑क्षि॒तम् ॥ यथा॒ पञ्च॒ यथा॒ षड् य॒था पञ्च॑ द॒शर्.ष॑यः । य॒मम् ॅयो वि॑द्या॒थ्स ब्रू॑याद्य॒थैक ऋषि॑र्विजान॒ते ।",
                        "header": "T.A.4.5.2",
                        "id": "12"
                     },
                     {
                        "SamhitaPaata": " त्रिक॑द्रुकेभिः॒ पत॑ति॒ षडु॒र्वी-रेक॒मिद्-बृ॒हत् ।  गा॒य॒त्री त्रि॒ष्टुप्छन्दाꣳ॑सि॒ सर्वा॒ ता य॒म आहि॑ता ॥  अह॑रह॒र्नय॑मानो॒ गामश्व॒म् पुरु॑ष॒म् जग॑त् ।  वैव॑स्वतो॒ न तृ॑प्यति॒ पञ्च॑भि॒र्मान॑वैर्य॒मः ॥  वैव॑स्वते॒ विवि॑च्यन्ते॒ यमे॒ राज॑नि ते ज॒नाः ।  ये चे॒ह स॒त्येनेच्छ॑न्ते॒ य उ॒ चानृ॑तवादि॒नः ॥  ते रा॑जन्नि॒ह विवि॑च्यन्ते॒ऽथा य॑न्ति त्वा॒मुप॑ ।  दे॒वाꣳश्च॒ ये न॑म॒स्यन्ति॒ ब्राह्म॑णाꣳश्चाप॒चित्य॑ति ॥  यस्मि॑न् वृ॒क्षे सु॑पला॒शे दे॒वैः स॒पिंब॑ते य॒मः ।  अत्रा॑ नो वि॒श्पतिः॑ पि॒ता पु॑रा॒णा अनु॑वेनति ( ) ।",
                        "header": "T.A.4.5.3",
                        "id": "13"
                     }
                  ],
                  "anuvakkam_id": "5",
                  "id": 0
               },
               {
                  "Korvai": "(अ॒घ्नि॒या - अ॑गन्म - +स॒प्त च॑)",
                  "Panchasat": [
                     {
                        "SamhitaPaata": " वै॒श्वा॒न॒रे ह॒विरि॒दम् जु॑होमि साह॒स्र-मुथ्सꣳ॑ श॒तधा॑रमे॒तम् । तस्मि॑न्ने॒ष पि॒तर॑म् पिताम॒हम् प्रपि॑तामहम् बिभर॒त् पिन्व॑माने ॥  द्र॒फ्सश्च॑स्कन्द पृथि॒वीमनु॒ द्यामि॒मञ्च॒ योनि॒मनु॒ यश्च॒ पूर्वः॑ ।  तृ॒तीय॒म् ॅयोनि॒मनु॑ स॒ञ्चर॑न्तम् द्र॒फ्सम् जु॑हो॒म्यनु॑ स॒प्त होत्राः᳚ ॥  इ॒मꣳ स॑मु॒द्रꣳ श॒तधा॑र॒मुथ्स॑म् ॅव्य॒च्यमा॑न॒म् भुव॑नस्य॒ मद्ध्ये᳚ ।  घृ॒तम् दुहा॑ना॒मदि॑ति॒म् जना॒याग्ने॒ मा हिꣳ॑सीः पर॒मे व्यो॑मन्न् ॥ अपे॑त॒ वीत॒ वि च॑ सर्प॒तातो॒ येऽत्र॒ स्थ पु॑रा॒णा ये च॒ नूत॑नाः ।  अहो॑भिर॒द्भि-र॒क्तुभि॒र्-व्य॑क्तम् ॅय॒मो द॑दा-त्वव॒सान॑मस्मै ॥ स॒वि॒तैतानि॒ शरी॑राणि पृथि॒व्यै मा॒तुरु॒पस्थ॒ आद॑धे ।  तेभि॑र्-युज्यन्ता-मघ्नि॒याः ।",
                        "header": "T.A.4.6.1",
                        "id": "14"
                     },
                     {
                        "SamhitaPaata": " शु॒नम् ॅवा॒हाः शु॒नम् ना॒राः शु॒नम् कृ॑षतु॒ लाङ्ग॑लम् ।  शु॒नम् ॅव॑र॒त्रा ब॑द्ध्यन्ताꣳ शु॒न-मष्ट्रा॒-मुदि॑ङ्गय॒ शुना॑सीरा शु॒नम॒स्मासु॑ धत्तम् ॥  शुना॑सीरावि॒माम् ॅवाच॒म् ॅयद्-दि॒वि च॑क्र॒थुः पयः॑ । तेने॒मा-मुप॑सिञ्चतम् ॥  सीते॒ वन्दा॑महे त्वा॒ऽर्वाची॑ सुभगे भव ।  यथा॑ नः सु॒भगा स॑सि॒ यथा॑ नः सु॒फला स॑सि ॥  स॒वि॒तैतानि॒ शरी॑राणि पृथि॒व्यै मा॒तुरु॒पस्थ॒ आद॑धे । तेभि॑रदिते॒ शम् भ॑व ॥  विमु॑च्यद्ध्व-मघ्नि॒या दे॑व॒याना॒ अता॑रिष्म॒ तम॑सस्पा॒रम॒स्य ।  ज्योति॑रापाम॒ सुव॑रगन्म ( ) ।",
                        "header": "T.A.4.6.2",
                        "id": "15"
                     },
                     {
                        "SamhitaPaata": " प्र वाता॒ वान्ति॑ प॒तय॑न्ति वि॒द्युत॒ उदोष॑धीर्जिहते॒ पिन्व॑ते॒ सुवः॑ । इरा॒ विश्व॑स्मै॒ भुव॑नाय जायते॒ यत् प॒र्जन्यः॑ पृथि॒वीꣳ रेत॒साऽव॑ति ॥  यथा॑ य॒माय॑ हा॒र्म्य-मव॑प॒न् पञ्च॑मान॒वाः ।  ए॒वम् ॅव॑पामि हा॒र्म्यम् ॅयथाऽसा॑म जीवलो॒के भूर॑यः ॥ चितः॑ स्थ परि॒चित॑ ऊर्द्ध्व॒चितः॑ श्रयद्ध्वम् पि॒तरो॑ दे॒वता᳚ ।  प्र॒जाप॑तिर्वः सादयतु॒ तया॑ दे॒वत॑या ॥  \"आ प्या॑यस्व॒{41}\" \"सम् ते᳚{42}\" ।",
                        "header": "T.A.4.6.3",
                        "id": "16"
                     }
                  ],
                  "anuvakkam_id": "6",
                  "id": 0
               },
               {
                  "Korvai": "(अन॑पस्फुरन्ती॒ - रुत्त॑र - दे॒वत॑या॒ द्वे च॑)",
                  "Panchasat": [
                     {
                        "SamhitaPaata": " उत्ते॑ तभ्नोमि पृथि॒वीम् त्वत्परी॒मम् ॅलो॒कम् नि॒दध॒न्मो अ॒हꣳ रि॑षम् । ए॒ताꣳ स्थूणा᳚म् पि॒तरो॑ धारयन्तु॒ तेऽत्रा॑ य॒मः साद॑नात्ते मिनोतु ॥  उप॑सर्प मा॒तर॒म् भूमि॑मे॒ता-मु॑रु॒व्यच॑सम् पृथि॒वीꣳ सु॒शेवा᳚म् । ऊर्ण॑म्रदा युव॒तिर् दक्षि॑णावत्ये॒षा त्वा॑ पातु॒ निर्.ऋ॑त्या उ॒पस्थे᳚ ॥  उच्छ्म॑ञ्चस्व पृथिवि॒ मा विबा॑धिथाः सूपाय॒नाऽस्मै॑ भव सूपवञ्च॒ना । मा॒ता पु॒त्रम् ॅयथा॑ सि॒चाऽभ्ये॑नम् भूमि वृणु ॥ उ॒च्छ्मञ्च॑माना पृथि॒वी हि तिष्ठ॑सि स॒हस्र॒म्मित॒ उप॒ हि श्रय॑न्ताम् ।  ते गृ॒हासो॑ मधु॒श्चुतो॒ विश्वाहा᳚स्मै शर॒णाः स॒न्त्वत्र॑ ॥ एणी᳚र्द्धा॒ना हरि॑णी॒रर्जु॑नीः सन्तु धे॒नवः॑ । तिल॑वथ्सा॒ ऊर्ज॑मस्मै॒ दुहा॑ना॒ विश्वाहा॑ स॒न्त्वन॑पस्फुरन्तीः ।",
                        "header": "T.A.4.7.1",
                        "id": "17"
                     },
                     {
                        "SamhitaPaata": " ए॒षा ते॑ यम॒साद॑ने स्व॒धा निधी॑यते गृ॒हे । अक्षि॑ति॒र्नाम॑ ते असौ ॥ इ॒दम् पि॒तृभ्यः॒ प्रभ॑रेम ब॒र्॒.हिर् दे॒वेभ्यो॒ जीव॑न्त॒ उत्त॑रम् भरेम ।  तत्त्व॑मारो॒हासो॒ मेघ्यो॒ भव॑म् ॅय॒मेन॒ त्वम् ॅय॒म्या॑ सम्ॅविदा॒नः ॥ मा त्वा॑ वृ॒क्षौ संबा॑धिष्टा॒म् मा मा॒ता पृ॑थिवि॒ त्वम् ।  पि॒तॄन्. हि यत्र॒ गच्छा॒स्येधा॑सम् ॅयम॒राज्ये᳚ ॥  मा त्वा॑ वृ॒क्षौ संबा॑धेथा॒म् मा मा॒ता पृ॑थि॒वी म॒ही । वै॒व॒स्व॒तꣳ हि गच्छा॑सि यम॒राज्ये॒ विरा॑जसि ॥  न॒ळम् प्ल॒वमारो॑है॒तम् न॒ळेन॑ प॒थोऽन्वि॑हि ।  स त्व॑म् न॒ळप्ल॑वो भू॒त्वा॒ सन्त॑र॒ प्रत॒रोत्त॑र ।",
                        "header": "T.A.4.7.2",
                        "id": "18"
                     },
                     {
                        "SamhitaPaata": " स॒वि॒तैतानि॒ शरी॑राणि पृथि॒व्यै मा॒तुरु॒पस्थ॒ आद॑धे । तेभ्यः॑ पृथिवि॒ शम् भ॑व ॥  षड्ढो॑ता॒ सूर्य॑म् ते॒ चक्षु॑र् गच्छतु॒ वात॑मा॒त्मा द्याम् च॒ गच्छ॑ पृथि॒वीम् च॒ धर्म॑णा ।  अ॒पो वा॑ गच्छ॒ यदि॒ तत्र॑ ते हि॒तमोष॑धीषु॒ प्रति॑तिष्ठा॒ शरी॑रैः ॥ पर॑म् मृत्यो॒ अनु॒ परे॑हि॒ पन्था॒म् ॅयस्ते॒ स्व इत॑रो देव॒याना᳚त् ।  चक्षु॑ष्मते शृण्व॒ते ते᳚ ब्रवीमि॒ मा नः॑ प्र॒जाꣳ री॑रिषो॒ मोत वी॒रान् ॥  शम् ॅवातः॒ शꣳ हि ते॒ घृणिः॒ शमु॑ ते स॒न्त्वोष॑धीः । कल्प॑न्ताम् मे॒ दिशः॑ श॒ग्माः ॥  पृ॒थि॒व्यास्त्वा॑ लो॒के सा॑दयाम्य॒मुष्य॒ शर्मा॑सि पि॒तरो॑ दे॒वाता᳚ ( ) । प्र॒जाप॑तिस्त्वा सादयतु॒ तया॑ दे॒वत॑या ॥ अ॒न्तरि॑क्षस्य त्वा दि॒वस्त्वा॑ दि॒शाम् त्वा॒ नाक॑स्य त्वा पृ॒ष्ठे ब्र॒द्ध्नस्य॑ त्वा वि॒ष्टपे॑ सादयाम्य॒मुष्य॒ शर्मा॑सि पि॒तरो॑ दे॒वता᳚ ।  प्र॒जाप॑तिस्त्वा सादयतु॒ तया॑ दे॒वत॑या ।",
                        "header": "T.A.4.7.3",
                        "id": "19"
                     }
                  ],
                  "anuvakkam_id": "7",
                  "id": 0
               },
               {
                  "Korvai": "(अ॒पू॒पवा॑नसौ॒ दश॑)",
                  "Panchasat": [
                     {
                        "SamhitaPaata": " अ॒पू॒पवा᳚न् घृ॒तवाꣳ॑श्च॒रुरेह सी॑दतूत्तभ्नु॒वन् पृ॑थि॒वीम् द्यामु॒तोपरि॑ । यो॒नि॒कृतः॑ पथि॒कृतः॑ सपर्यत॒ ये दे॒वाना᳚म् घृ॒तभा॑गा इ॒ह स्थ ।  ए॒षा ते यम॒साद॑ने स्व॒धा निधी॑यते गृ॒हे॑ऽसौ ।  दशा᳚क्षरा॒ ताꣳ र॑क्षस्व॒ ताम् गो॑पायस्व॒ ताम् ते॒ परि॑ ददामि॒ तस्या᳚म् त्वा॒ मा द॑भन् पि॒तरो॑ दे॒वता᳚ ।  प्र॒जाप॑तिस्त्वा सादयतु॒ तया॑ दे॒वत॑या ॥  अ॒पू॒पवा᳚-ञ्छृ॒तवा᳚न्-क्षी॒रवा॒न्-दधि॑वा॒न्-मधु॑माꣳ-श्च॒रुरेह सी॑दतूत्तभ्नु॒वन्-पृ॑थि॒वीम् द्यामु॒तोपरि॑ । यो॒नि॒कृतः॑ पथि॒कृतः॑ सपर्यत॒ ये दे॒वानाꣳ॑ शृ॒तभा॑गाः क्षी॒रभा॑गा॒ दधि॑भागा॒ मधु॑भागा इ॒ह स्थ । ए॒षा ते॑ यम॒साद॑ने स्व॒धा निधी॑यते गृ॒हे॑ऽसौ । श॒ताक्ष॑रा स॒हस्रा᳚क्षरा॒-ऽयुता᳚क्ष॒रा-ऽच्यु॑ताक्षरा॒ ताꣳ र॑क्षस्व॒ ताम् गो॑पायस्व॒ ताम् ते॒ परि॑ददामि॒ तस्या᳚म् त्वा॒ मा द॑भन् पि॒तरो॑ दे॒वता᳚ । प्र॒जाप॑तिस्त्वा सादयतु॒ तया॑ दे॒वत॑या ।",
                        "header": "T.A.4.8.1",
                        "id": "20"
                     }
                  ],
                  "anuvakkam_id": "8",
                  "id": 0
               },
               {
                  "Korvai": "(अथो॒ फल॑म् - धा॒ता पु॑नातु)",
                  "Panchasat": [
                     {
                        "SamhitaPaata": " ए॒तास्ते᳚ स्व॒धा अ॒मृताः᳚ करोमि॒ यास्ते॑ धा॒नाः प॑रि॒किरा॒म्यत्र॑ । तास्ते॑ य॒मः पि॒तृभिः॑ सम्ॅविदा॒नोऽत्र॑ धे॒नूः का॑म॒दुघाः᳚ करोतु ॥  त्वामर्जु॒नौष॑धीना॒म् पयो᳚ ब्र॒ह्माण॒ इद्वि॑दुः ।  तासा᳚म् त्वा॒ मद्ध्या॒दाद॑दे च॒रुभ्यो॒ अपि॑धातवे ॥  दू॒र्वाणाꣳ॑ स्त॒म्बमाह॑रै॒ताम् प्रि॒यत॑मा॒म् मम॑ । इ॒माम् दिश॑म् मनु॒ष्या॑णा॒म् भूयि॒ष्ठाऽनु॒ वि रो॑हतु ॥ काशा॑नाꣳ स्त॒म्बमाह॑र॒ रक्ष॑सा॒मप॑हत्यै ।  य ए॒तस्यै॑ दि॒शः प॒राभ॑वन्नघा॒यवो॒ यथा॒ ते नाभ॑वा॒न् पुनः॑ ॥ द॒र्भाणाꣳ॑ स्त॒म्बमाह॑र पितृ॒णामोष॑धीम् प्रि॒याम् । अन्वस्यै॒ मूल॑म् जीवा॒दनु॒ काण्ड॒मथो॒ फल᳚म् ।",
                        "header": "T.A.4.9.1",
                        "id": "21"
                     },
                     {
                        "SamhitaPaata": " \"लो॒कम् पृ॑ण॒{43}\" \"ता अ॑स्य॒ सूद॑दोहसः{44}\" ॥  शम् ॅवातः॒ शꣳहि ते॒ घृणिः॒ शमु॑ ते स॒न्त्वोष॑धीः । कल्प॑न्ताम् ते॒ दिशः॒ सर्वाः᳚ ॥ इ॒दमे॒व मेतोऽप॑रा॒मार्ति॑माराम॒ काञ्च॒न ।  तथा॒ तद॒श्विभ्या᳚म् कृ॒तम् मि॒त्रेण॒ वरु॑णेन च ॥  व॒र॒णो वा॑रयादि॒दम् दे॒वो वन॒स्पतिः॑ ।  आर्त्यै॒ निर्.ऋ॑त्यै॒ द्वेषा᳚च्च॒ वन॒स्पतिः॑ ॥  विधृ॑तिरसि॒ विधा॑रया॒स्मद॒घा द्वेषाꣳ॑सि श॒मि श॒मया॒स्मद॒घा द्वेषाꣳ॑सि य॒व य॒वया॒स्मद॒घा द्वेषाꣳ॑सि ॥  पृ॒थि॒वीम् ग॑च्छा॒न्तरि॑क्षम् गच्छ॒ दिव॑म् गच्छ॒ दिशो॑ गच्छ॒ सुव॑र्गच्छ॒ सुव॑र्गच्छ॒ दिशो॑ गच्छ॒ दिव॑म् गच्छा॒न्तरि॑क्षम् गच्छ पृथि॒वीम् ग॑च्छा॒पो वा॑ गच्छ॒ यदि॒ तत्र॑ ते हि॒तमोष॑धीषु॒ प्रति॑तिष्ठा॒ शरी॑रैः ॥ \"अश्म॑न्वती रेवती॒र्{43}\" \"यद्वै दे॒वस्य॑ सवि॒तुः प॒वित्र॒म्{44}\"  \"ॅया रा॒ष्ट्रात्प॒न्ना{45}\" \"दुद्व॒यम् तम॑स॒स्परि॑{46}\"  धा॒ता पु॑नातु{47}\"( ) ।",
                        "header": "T.A.4.9.2",
                        "id": "22"
                     }
                  ],
                  "anuvakkam_id": "9",
                  "id": 0
               },
               {
                  "Korvai": "(भ॒व॒ - ज॒म्भ॒या॒म॒सि॒ त्रीणि॑ च)",
                  "Panchasat": [
                     {
                        "SamhitaPaata": " आरो॑ह॒तायु॑र्-ज॒रस॑म् गृणा॒ना अ॑नुपू॒र्वम् ॅयत॑माना॒ यति॒ष्ट । इ॒ह त्वष्टा॑ सु॒जनि॑मा सु॒रत्नो॑ दी॒र्घमायुः॑ करतु जी॒वसे॑ वः ॥  यथाऽहा᳚न्यनुपू॒र्वम् भव॑न्ति॒ यथ॒र्तव॑ ऋ॒तुभि॒र्-यन्ति॑ क्लृ॒प्ताः । यथा॒ न पूर्व॒मप॑रो॒ जहा᳚त्ये॒वा धा॑त॒रायूꣳ॑षि कल्पयैषाम् ॥  न हि॑ ते अग्ने त॒नुवै᳚ क्रू॒रम् च॒कार॒ मर्त्यः॑ ।  क॒पिर्-ब॑भस्ति॒ तेज॑न॒म् पुन॑र्ज॒रायु॒ गौरि॑व ।  अप॑ नः॒ शोशु॑चद॒घमग्ने॑ शुशु॒द्ध्या र॒यिम् ।  अप॑ नः॒ शोशु॑चद॒घम् मृ॒त्यवे॒ स्वाहा᳚ ॥  अ॒न॒ड्वाह॑-म॒न्वार॑भामहे स्व॒स्तये᳚ ।  स न॒ इन्द्र॑ इव दे॒वेभ्यो॒ वह्निः॑ स॒पांर॑णो भव ।",
                        "header": "T.A.4.10.1",
                        "id": "23"
                     },
                     {
                        "SamhitaPaata": " इ॒मे जी॒वा वि॑मृ॒तैराव॑वर्-ति॒न्नभू᳚द्-भ॒द्रा दे॒वहू॑तिम् नो अ॒द्य । प्राञ्जो॑ऽगामा नृ॒तये॒ हसा॑य॒ द्राघी॑य॒ आयुः॑ प्रत॒राम् दधा॑नाः ॥  मृ॒त्योः प॒दम् ॅयोपय॑न्तो॒ यदैम॒ द्राघी॑य॒ आयुः॑ प्रत॒राम् दधा॑नाः । आ॒प्याय॑मानाः प्र॒जया॒ धने॑न शु॒द्धाः पू॒ता भ॑वथ यज्ञियासः ॥  इ॒मम् जी॒वेभ्यः॑ परि॒धिम् द॑धामि॒ मा नो नु॑ गा॒दप॑रो॒ अर्द्ध॑मे॒तम् ।  श॒तम् जी॑वन्तु श॒रदः॑ पुरू॒चीस्ति॒रो मृ॒त्युम् द॑द्महे॒ पर्व॑तेन ॥ इ॒मा नारी॑रविध॒वाः सु॒पत्नी॒राञ्ज॑नेन स॒र्पिषा॒ संमृ॑शन्ताम् ।  अ॒न॒श्रवो॑ अनमी॒वाः सु॒शेवा॒ आरो॑हन्तु॒ जन॑यो॒ योनि॒मग्रे᳚ ॥ यदाञ्ज॑नम् त्रैककु॒दम् जा॒तꣳ हि॒मव॑त॒स्परि॑ ।  तेना॒मृत॑स्य॒ मूले॒नारा॑तीर्-जम्भयामसि ( ) ॥  यथा॒ त्व-मु॑द्भि॒नथ्-स्यो॑षधे पृथि॒व्या अधि॑ ।  ए॒वमि॒म उद्भि॑न्दन्तु की॒र्त्या यश॑सा ब्रह्मवर्च॒सेन॑ ॥ अ॒जो᳚ऽस्यजा॒स्मद॒घा द्वेषाꣳ॑सि य॒वो॑ऽसि य॒वया॒स्मद॒घा द्वेषाꣳ॑सि ।",
                        "header": "T.A.4.10.2",
                        "id": "24"
                     }
                  ],
                  "anuvakkam_id": "10",
                  "id": 0
               },
               {
                  "Korvai": "(अ॒घ - म॒घम् च॒त्वारि॑ च)",
                  "Panchasat": [
                     {
                        "SamhitaPaata": " अप॑ नः॒ शोशु॑चद॒घमग्ने॑ शुशु॒द्ध्या र॒यिम् । अप॑ नः॒ शोशु॑चद॒घम् ॥ सु॒क्षे॒त्रि॒या सु॑गातु॒या व॑सू॒या च॑ यजामहे । अप॑ नः॒ शोशु॑चद॒घम् ॥  प्र यद्-भन्दि॑ष्ठ एषा॒म् प्रास्माका॑सश्च सू॒रयः॑ । अप॑ नः॒ शोशु॑चद॒घम् ॥ प्रयद॒ग्नेः सह॑स्वतो वि॒श्वतो॒ यन्ति॑ सू॒रयः॑ । अप॑ नः॒ शोशु॑चद॒घम् ॥  प्रयत्ते॑ अग्ने सू॒रयो॒ जाये॑महि॒ प्र ते॑ व॒यम् ।  अप॑ नः॒ शोशु॑चद॒घम् ।",
                        "header": "T.A.4.11.1",
                        "id": "25"
                     },
                     {
                        "SamhitaPaata": " त्वꣳ हि वि॑श्वतोमुख वि॒श्वतः॑ परि॒भूरसि॑ । अप॑ नः॒ शोशु॑चद॒घम् ॥ द्विषो॑ नो विश्वतोमु॒खाति॑ ना॒वेव॑ पारय । अप॑ नः॒ शोशु॑चद॒घम् ॥ स नः॒ सिन्धु॑मिव ना॒वयाऽति॑ पर्.षा स्व॒स्तये᳚ । अप॑ नः॒ शोशु॑चद॒घम् ॥ आपः॑ प्रव॒णादि॑व य॒ती-रपा॒स्मथ्-स्य॑न्दताम॒घम् । अप॑ नः॒ शोशु॑चद॒घम् ॥ उ॒द्व॒ना-दु॑द॒कानी॒वापा॒स्मथ्-स्य॑न्दताम॒घम् ।  अप॑ नः॒ शोशु॑चद॒घम् ( ) ॥ आ॒न॒न्दाय॑ प्रमो॒दाय॒ पुन॒रागाꣳ॒॒ स्वान्गृ॒हान् । अप॑ नः॒ शोशु॑चद॒घम् ॥ न वै तत्र॒ प्रमी॑यते॒ गौरश्वः॒ पुरु॑षः प॒शुः ।  यत्रे॒दम् ब्रह्म॑ क्रि॒यते॑ परि॒धिर्जीव॑नाय॒ कमप॑ नः॒ शोशु॑चद॒घम् ।",
                        "header": "T.A.4.11.2",
                        "id": "26"
                     }
                  ],
                  "anuvakkam_id": "11",
                  "id": 0
               },
               {
                  "Korvai": "(व॒धि॒ष्ट॒ द्वे च॑)",
                  "Panchasat": [
                     {
                        "SamhitaPaata": " अप॑श्याम युव॒ति-मा॒चर॑न्तीम् मृ॒ताय॑ जी॒वाम् प॑रिणी॒यमा॑नाम् । अ॒न्धेन॒ या तम॑सा॒ प्रावृ॑ताऽसि॒ प्राची॒मवा॑ची॒-मव॒यन्-नरि॑ष्ट्यै ॥  मयै॒ताम् माꣳ॒॒स्ताम् भ्रि॒यमा॑णा दे॒वी स॒ती पि॑तृलो॒कम् ॅयदैषि॑ । वि॒श्ववा॑रा॒ नभ॑सा॒ सम्ॅव्य॑यन्त्यु॒भौ नो॑ लो॒कौ पय॒साऽऽवृ॑णीहि ॥  रयि॑ष्ठाम॒ग्निम् मधु॑मन्तमू॒र्मिण॒मूर्जः॑ सन्तम् त्वा॒ पय॒सोप॒ सꣳस॑देम ।  सꣳ र॒य्या समु॒ वर्च॑सा॒ सच॑स्वा नः स्व॒स्तये᳚ ॥  ये जी॒वा ये च॑ मृ॒ता ये जा॒ता ये च॒ जन्त्याः᳚ ।  तेभ्यो॑ घृ॒तस्य॑ धारयितु॒म् मधु॑धारा व्युन्द॒ती ॥  मा॒ता रु॒द्राणा᳚म् दुहि॒ता वसू॑नाꣳ॒॒ स्वसा॑ऽऽदि॒त्याना॑म॒-मृत॑स्य॒ नाभिः॑ ।  प्रणु॒वोच॑म् चिकि॒तुषे॒ जना॑य॒ मा गामना॑गा॒मदि॑तिम् ॅवधिष्ट ( ) ॥ पिब॑तूद॒कम् तृणा᳚न्यत्तु । ओमुथ् सृ॒जत ।",
                        "header": "T.A.4.12.1",
                        "id": "27"
                     }
                  ],
                  "anuvakkam_id": "12",
                  "id": 0
               }
            ],
            "Korvai_Sloka": "\n\n(प॒रे॒यु॒वाꣳस॒ - माया᳚ - त्वे॒तास्ते॑ स॒प्तविꣳ॑शतिः )\n\n\n",
            "Korvai_header": "korvai with starting padams of1, 11, 21 Series of Dasinis :-",
            "PrasnaKorvai_Sloka": "\n\n(प॒रे॒यु॒वाꣳस॒म् प्र वि॒द्वान् भुव॑नस्या॒भ्याव॑ वृथ्स्वा॒ जो भा॒गो॑ऽयम् ॅवै चतुश्चत्वारिꣳशत् । \n\n\nय ए॒तस्य॒ त्वत् पञ्च॑ । प्रके॒तुने॒दन्ते॒ नाके॑ सुप॒र्णम् ॅयौ ते॒ ये युद्ध्य॑न्ते॒ तप॒साऽश्म॑न्वती रेवतीः॒ सꣳर॑भद्ध्वम॒ष्टाविꣳ॑शतिः । यं ते॒ यत्त॒ उत्तिष्ठा॒त॑ इ॒दन्त॒ उत्ति॑ष्ठ॒ \n\n\nप्रेह्यश्म॒न्॒. यद्वा उद्व॒यम॒यम् पञ्च॑विꣳशतिः । आया॑तु त्रिꣳ॒॒शत् । वै॒श्वा॒न॒रे तस्मि॑न् द्र॒फ्स इ॒ममपे॒ताहो॑भिर् युज्यन्तामघ्नि॒या अ॑दिते पा॒रम् ॅव॒ आ प्या॑यस्व स॒प्तविꣳ॑शतिः । उत्ते॑ गृहेऽखाषि॑ति॒स्तेभ्यः॑ पृ॑थि॒व्या अ॒न्तरि॑क्षस्य॒ द्वात्रिꣳ॑शत् । अ॒पू॒पवा॑नसौ॒ दश॑ श॒त द॑श । ए॒तास्ते॑ ते॒ दिशः॒ सर्वा॑ इ॒दमश्म॑न् विꣳश॒तिः । ओ॑रोहत त॒नुवै᳚ क्रू॒रम् च॒कार॒ पुन॑र्मृ॒त्यवे॒ मा नो नु॑ गाद् दद्मह इ॒मा नारीः॒ परि॒ त्रयो॑विꣳशतिः । \n\n\nअप॑ नः सुक्षेत्रि॒या प्र यद्भन् दि॑ष्ठः॒ प्र यद॒ग्नेः प्र यत्ते॑ अग्ने॒ त्वꣳ हि द्विषः॒ स नः॒ सिन्धु॒मापः॑ प्रव॒णादु॑द् व॒नादा॑न॒न्दाय॒ न वै तत्र॒ यत्रे॒दम् चतु॑र्विꣳशतिः॒ । अप॑श्या॒मावृ॑णीहि॒ द्वाद॑श द्वादश ।) \n\n\n",
            "PrasnaKorvai_header": "Prapaataka Korvai with starting Padams of 1 to12 Anuvaakams :- ",
            "ending": "\n॥ कृष्ण यजुर्वेदीय तैत्तिरीय ब्राह्मणे आरण्यके चतुर्थः प्रपाठकः समाप्तः ॥\n==================\nAppendix (of Expansions)\nट्.आ.4.4.2 - अश्म॑न्वती रेवती॒र्{36}\" \"यद्वै दे॒वस्य॑ सवि॒तुः प॒वित्र॒म्{37}\" \"ॅया रा॒ष्ट्रात् प॒न्ना{38}\" \"दुद्व॒यम् तम॑स॒स्परि॑{39}\" \"धा॒ता पु॑नातु{40}\" \nअश्म॑न्वती रेवतीः॒ सꣳ र॑भद्ध्व॒ मुत्ति॑ष्ठत॒ प्रत॑रता सखायः । अत्रा॑ जहाम॒ ये अस॒न्नशे॑वाः शि॒वान् व॒यम॒भि वाजा॒नुत्त॑रेम ॥ {36}\n(Appearing in T.A.4.3.2)\n\n\nयद्वै दे॒वस्य॑ सवि॒तुः प॒वित्रꣳ॑ स॒हस्र॑धार॒म् ॅवित॑तम॒न्तरि॑क्षे । येनापु॑ना॒दिन्द्र॒मना॑र्त॒-मार्त्यै॒ तेना॒हम् माꣳ स॒र्वत॑नुम् पुनामि ॥ {37}\n(Appearing in T.A.4.3.3)\n\nया रा॒ष्ट्रात् प॒न्नादप॒ यन्ति॒ शाखा॑ अ॒भिमृ॑ता नृ॒पति॑मि॒च्छमा॑नाः । धा॒तुस्ताः सर्वाः॒ पव॑नेन पू॒ताः प्र॒जया॒ऽस्मान्-र॒य्या वर्च॑सा॒ सꣳसृ॑जाथ ॥ {38} \n(Appearing in T.A.4.3.3)\n\nउद्व॒यम् तम॑स॒स्परि॒ पश्य॑न्तो॒ ज्योति॒रुत्त॑रम् । दे॒वम् दे॑व॒त्रा सूर्य॒मग॑न्म॒ ज्योति॑रुत्त॒मम् ॥ {39} \n(Appearing in T.A.4.3.3)\n\nधा॒ता पु॑नातु सवि॒ता पु॑नातु । अ॒ग्नेस्तेज॑सा॒ सूर्य॑स्य॒ वर्च॑सा ॥ {40}\n(Appearing in T.A.4.3.3)\n",
            "firstLastPadams_Sloka": "\n(प॒रे॒यु॒वाꣳस॒ - मोमुथ्सृ॒जत )\n",
            "firstLastPadams_header": "first and last padam in TA, 4th Prapaatakam :-",
            "id": 4,
            "invocation": "ॐ नमः परमात्मने, श्री महागणपतये नमः\nश्री गुरुभ्यो नमः, ह॒रिः॒ ॐ\n",
            "sectionTitle": "4.1     चतुर्थः प्रपाठकः - पितृमेधमन्त्राः\n",
            "title": "      कृष्ण यजुर्वेदीय तैत्तिरीय आरण्यके प्रथमः प्रपाठकः"
         },
         {
            "Anuvakkam": [
               {
                  "Korvai": "(स॒त्त्यम् ॅव॑दिष्यामि॒ पञ्च॑ च)",
                  "Panchasat": [
                     {
                        "SamhitaPaata": "शन्नो॑ मि॒त्रः शं ॅवरु॑णः । शन्नो॑ भवत्वर्य॒मा । शन्न॒ इन्द्रो॒ बृह॒स्पतिः॑ । शन्नो॒ विष्णु॑-रुरुक्र॒मः । नमो॒ ब्रह्म॑णे । नम॑स्ते वायो । त्वमे॒व प्र॒त्यक्षं॒ ब्रह्मा॑सि । त्वमे॒व प्र॒त्यक्षं॒ ब्रह्म॑ वदिष्यामि । ऋ॒तं ॅव॑दिष्यामि । स॒त्यं ॅव॑दिष्यामि ( ) । तन्माम॑वतु । तद्व॒क्तार॑मवतु । अव॑तु॒ मां । अव॑तु व॒क्तारं᳚ ॥ ॐ शान्तिः॒ शान्तिः॒ शान्तिः॑ ।",
                        "header": "T.A.5.1.1",
                        "id": "1"
                     }
                  ],
                  "anuvakkam_id": "1",
                  "id": 0
               },
               {
                  "Korvai": "(शीक्षाम् पञ्च॑)",
                  "Panchasat": [
                     {
                        "SamhitaPaata": "शीक्षां ॅव्या᳚ख्यास्या॒मः । वर्णः॒ स्वरः । मात्रा॒ बलं । साम॑ सन्ता॒नः । इत्युक्तः शी᳚क्षाद्ध्या॒यः ।",
                        "header": "T.A.5.2.1",
                        "id": "2"
                     }
                  ],
                  "anuvakkam_id": "2",
                  "id": 0
               },
               {
                  "Korvai": "(स॒न्धि - राचार्यः पू᳚र्वरू॒प - मित्यधि॒प्रजम् - ॅलो॑के॒न)",
                  "Panchasat": [
                     {
                        "SamhitaPaata": " स॒ह नौ॒ यशः । स॒ह नौ ब्र॑ह्मव॒र्चसं ॥  अथातः सꣳहिताया उपनिषदं ॅव्या᳚ख्यास्या॒मः । पञ्चस्वधि-क॑रणे॒षु । अधिलोकमधि-ज्यौतिष-मधिविद्य-मधिप्रज॑-मद्ध्या॒त्मं । ता महासꣳहिता इ॑त्याच॒क्षते ॥ अथा॑धि लो॒कं । पृथिवी पू᳚र्वरू॒पं । द्यौरुत्त॑ररू॒पं । आका॑शः स॒न्धिः ",
                        "header": "T.A.5.3.1",
                        "id": "3"
                     },
                     {
                        "SamhitaPaata": " वायुः॑ सन्धा॒नं । इत्य॑धि लो॒कं ॥  अथा॑धि ज्यौ॒तिषं । अग्निः पू᳚र्व रू॒पं । आदित्य उत्त॑ररू॒पं । आ॑पः स॒न्धिः । वैद्युतः॑ सन्धा॒नं । इत्य॑धि ज्यौ॒तिषं ॥ अथा॑धि वि॒द्यं । आचार्यः पू᳚र्व रू॒पं ",
                        "header": "T.A.5.3.2",
                        "id": "4"
                     },
                     {
                        "SamhitaPaata": " अन्तेवास्युत्त॑ररू॒पं । वि॑द्या स॒न्धिः ।  प्रवचनꣳ॑ सन्धा॒नं । इत्य॑धि वि॒द्यं ॥  अथाधि॒प्रजं । माता पू᳚र्वरू॒पं । पितोत्त॑ररू॒पं । प्र॑जा स॒न्धिः । प्रजननꣳ॑ सन्धा॒नं । इत्यधि॒प्रजं ।",
                        "header": "T.A.5.3.3",
                        "id": "5"
                     },
                     {
                        "SamhitaPaata": " अथाद्ध्या॒त्मं । अधराहनुः पू᳚र्व रू॒पं । उत्तराहनु-रुत्त॑ररू॒पं । वाख् स॒न्धिः । जिह्वा॑ सन्धा॒नं । इत्यद्ध्या॒त्मं ॥ इती माम॑हा सꣳ॒॒हिताः ॥ य एवमेता महासꣳहिता व्याख्या॑ता वे॒द । सन्धीयते प्रज॑या प॒शुभिः । ब्रह्मवर्च-सेनान्नाद्येन सुवर्ग्येण॑ (सुवर्गेण॑) लोके॒न ( ) ।",
                        "header": "T.A.5.3.4",
                        "id": "6"
                     }
                  ],
                  "anuvakkam_id": "3",
                  "id": 0
               },
               {
                  "Korvai": "(वि॒त॒न्वा॒ना - शमा॑यन्तु ब्रह्मचा॒रिणः॒ स्वाहा॒-धात॒राय॑न्तु स॒र्वतः॒ स्वाहैक॑म् च)",
                  "Panchasat": [
                     {
                        "SamhitaPaata": " य श्छन्द॑सा-मृष॒भो वि॒श्वरू॑पः । छन्दो॒भ्यो-ऽद्ध्य॒मृता᳚थ् संब॒भूव॑ । स मेन्द्रो॑ मे॒धया᳚ स्पृणोतु । अ॒मृत॑स्य देव॒ धार॑णो भूयासं ॥  शरी॑रं मे॒ विच॑र्.षणं । जि॒ह्वा मे॒ मधु॑मत्तमा । कर्णा᳚भ्यां॒ भूरि॒ विश्रु॑वं । ब्रह्म॑णः को॒शो॑ऽसि मे॒धया ऽपि॑हितः । श्रु॒तं मे॑ गोपाय ॥ आ॒वह॑न्ती वितन्वा॒ना ",
                        "header": "T.A.5.4.1",
                        "id": "7"
                     },
                     {
                        "SamhitaPaata": " कु॒र्वा॒णा चीर॑-मा॒त्मनः॑ । वासाꣳ॑सि॒ मम॒ गाव॑श्च । अ॒न्न॒पा॒ने च॑ सर्व॒दा । ततो॑ मे॒ श्रिय॒-माव॑ह । लो॒म॒शां प॒शुभिः॑ स॒ह स्वाहा᳚ ॥ आमा॑यन्तु ब्रह्मचा॒रिणः॒ स्वाहा᳚ ।  विमा॑ऽऽयन्तु ब्रह्मचा॒रिणः॒ स्वाहा᳚ । प्रमा॑ऽऽयन्तु ब्रह्मचा॒रिणः॒ स्वाहा᳚ । दमा॑यन्तु ब्रह्मचा॒रिणः॒ स्वाहा᳚ । शमा॑यन्तु ब्रह्मचा॒रिणः॒ स्वाहा᳚ ।",
                        "header": "T.A.5.4.2",
                        "id": "8"
                     },
                     {
                        "SamhitaPaata": " यशो॒ जने॑ऽसानि॒ स्वाहा᳚ । श्रेया॒न॒. वस्य॑सोऽसानि॒ स्वाहा᳚ ॥ तं त्वा॑ भग॒ प्रवि॑शानि॒ स्वाहा᳚ । स मा॑ भग॒ प्रवि॑श॒ स्वाहा᳚ । तस्मि᳚नथ् स॒हस्र॑ शाखे । निभ॑गा॒हं त्वयि॑ मृजे॒ स्वाहा᳚ ॥ यथाऽऽपः॒ प्रव॑ता॒ऽऽयन्ति॑ । यथा॒ मासा॑ अहर्ज॒रं ।  ए॒वं मां ब्र॑ह्मचा॒रिणः॑ ।  धात॒राय॑न्तु स॒र्वतः॒ स्वाहा᳚ ( ) ॥  प्र॒ति॒वे॒शो॑ऽसि॒ प्र मा॑ भाहि॒ प्र मा॑ पद्यस्व ।",
                        "header": "T.A.5.4.3",
                        "id": "9"
                     }
                  ],
                  "anuvakkam_id": "4",
                  "id": 0
               },
               {
                  "Korvai": "(अ॒सौ लो॒को - यजूꣳ॑षि॒ - वेद॒ द्वे च॑)",
                  "Panchasat": [
                     {
                        "SamhitaPaata": " भू-र्भुव॒-स्सुव॒-रिति॒ वा ए॒ता स्ति॒स्रो व्याहृ॑तयः ॥  तासा॑मुहस्मै॒ तां च॑तु॒र्त्थीं । माहा॑चमस्यः॒ प्रवे॑दयते । मह॒ इति॑ ॥ तद् ब्रह्म॑ । स आ॒त्मा । अङ्गा᳚न्य॒न्या दे॒वताः᳚ ॥ भूरिति॒ वा अ॒यं ॅलो॒कः । भुव॒ इत्य॒न्तरि॑क्षं । सुव॒-रित्य॒सौ लो॒कः ",
                        "header": "T.A.5.5.1",
                        "id": "10"
                     },
                     {
                        "SamhitaPaata": " मह॒ इत्या॑दि॒त्यः । आ॒दि॒त्येन॒ वाव सर्वे॑ लो॒का मही॑यन्ते ॥ भूरिति॒ वा अ॒ग्निः । भुव॒ इति॑ वा॒युः । सुव॒रित्या॑दि॒त्यः । मह॒ इति॑ च॒न्द्रमाः᳚ । च॒न्द्रम॑सा॒ वाव सर्वा॑णि॒ ज्योतीꣳ॑षि॒ मही॑यन्ते ॥ भू-रिति॒ वा ऋचः॑ । भुव॒ इति॒ सामा॑नि ।  सुव॒ रिति॒ यजूꣳ॑षि ",
                        "header": "T.A.5.5.2",
                        "id": "11"
                     },
                     {
                        "SamhitaPaata": " मह॒ इति॒ ब्रह्म॑ । ब्रह्म॑णा॒ वाव सर्वे॑ वे॒दा मही॑यन्ते ॥ भूरिति॒ वै प्रा॒णः । भुव॒ इत्य॑पा॒नः । सुव॒रिति॑ व्या॒नः । मह॒ इत्यन्नं᳚ । अन्ने॑न॒ वाव सर्वे᳚ प्रा॒णा मही॑यन्ते ॥ ता वा ए॒ता-श्चत॑स्र श्चतु॒र्द्धा । चत॑स्र-श्चतस्रो॒ व्याहृ॑तयः । ता यो वेद॑ ( ) ।  स वे॑द॒ ब्रह्म॑ । सर्वे᳚ऽस्मै दे॒वा ब॒लिमाव॑हन्ति ।",
                        "header": "T.A.5.5.3",
                        "id": "12"
                     }
                  ],
                  "anuvakkam_id": "5",
                  "id": 0
               },
               {
                  "Korvai": "(वा॒या-व॒मृत॒ मेक॑म् च)",
                  "Panchasat": [
                     {
                        "SamhitaPaata": " स य ए॒षो᳚ऽन्तर्.-हृ॑दय आका॒शः । तस्मि॑न्न॒यं पुरु॑षो मनो॒मयः॑ । अमृ॑तो हिर॒ण्मयः॑ ॥ अन्त॑रेण॒ तालु॑के । य ए॒ष स्तन॑ इवाव॒लंब॑ते ।  से᳚न्द्र यो॒निः । यत्रा॒सौ के॑शा॒न्तो वि॒वर्त॑ते । व्य॒पोह्य॑ शीर्.षकपा॒ले ॥ भूरित्य॒ग्नौ प्रति॑तिष्ठति । भुव॒ इति॑ वा॒यौ ",
                        "header": "T.A.5.6.1",
                        "id": "13"
                     },
                     {
                        "SamhitaPaata": " सुव॒रित्या॑दि॒त्ये । मह॒ इति॒ ब्रह्म॑णि । आ॒प्नोति॒ स्वारा᳚ज्यं । आ॒प्नोति॒ मन॑स॒स्पतिं᳚ । वाक्प॑ति॒ श्चक्षु॑ष्पतिः । श्रोत्र॑पति र्वि॒ज्ञान॑पतिः ।  ए॒तत् ततो॑ भवति । आ॒का॒श श॑रीरं॒ ब्रह्म॑ ।  स॒त्यात्म॑ प्रा॒णारा॑मं॒ मन॑ आनन्दं । शान्ति॑ समृद्ध-म॒मृतं᳚ ( ) ॥  इति॑ प्राचीन यो॒ग्योपा᳚स्व ।",
                        "header": "T.A.5.6.2",
                        "id": "14"
                     }
                  ],
                  "anuvakkam_id": "6",
                  "id": 0
               },
               {
                  "Korvai": "(सर्व॒मेक॑म् च)",
                  "Panchasat": [
                     {
                        "SamhitaPaata": "  पृ॒थि॒व्य॑न्तरि॑क्षं॒ द्यौर्-दिशो॑ऽवान्तरदि॒शाः । अ॒ग्निर्-वा॒यु-रा॑दि॒त्य-श्च॒न्द्रमा॒ नक्ष॑त्राणि ।  आप॒ ओष॑धयो॒ वन॒स्पत॑य आका॒श आ॒त्मा । इत्य॑धिभू॒तं ॥ अथाद्ध्या॒त्मं । प्रा॒णो व्या॒नो॑ऽपा॒न उ॑दा॒नः स॑मा॒नः । चक्षुः॒ श्रोत्रं॒ मनो॒ वाक् त्वक् ।  चर्म॑ माꣳ॒॒ सꣳस्नावास्थि॑ म॒ज्जा ॥  ए॒त द॑धिवि॒धाय॒र्॒.षि॒ रवो॑चत् ।  पाङ्क्तं॒ ॅवा इ॒दꣳ सर्वं᳚ ( ) ।  पाङ्क्त॑नै॒व पाङ्क्तꣳ॑ स्पृणो॒तीति॑ ।",
                        "header": "T.A.5.7.1",
                        "id": "15"
                     }
                  ],
                  "anuvakkam_id": "7",
                  "id": 0
               },
               {
                  "Korvai": "(ओम् दश॑)",
                  "Panchasat": [
                     {
                        "SamhitaPaata": " ओ-मिति॒ ब्रह्म॑ ॥ ओ-मिती॒दꣳ सर्वं᳚ ॥  ओमित्ये॒त-द॑नुकृति हस्म॒ वा अ॒प्यो श्रा॑व॒येत्या-श्रा॑वयन्ति । ओ-मिति॒ सामा॑नि गायन्ति । ओꣳ शोमिति॑ श॒स्त्राणि॑ शꣳसन्ति । ओमित्य॑द्ध्व॒र्युः प्र॑तिग॒रं प्रति॑गृणाति । ओमिति॒ ब्रह्मा॒ प्रसौ॑ति ।  ओमित्य॑ग्निहो॒त्र-मनु॑जानाति । ओमिति॑ ब्राह्म॒णः प्र॑व॒क्ष्यन्ना॑ह॒ ब्रह्मोपा᳚प्नवा॒नीति॑ ।  ब्रह्मै॒वो-पा᳚प्नोति ।",
                        "header": "T.A.5.8.1",
                        "id": "16"
                     }
                  ],
                  "anuvakkam_id": "8",
                  "id": 0
               },
               {
                  "Korvai": "(प्रजा च स्वाद्ध्यायप्रव॑चने॒ च षट्च॑)",
                  "Panchasat": [
                     {
                        "SamhitaPaata": " ऋतं च स्वाद्ध्याय प्रव॑चने॒ च ।  सत्यं च स्वाद्ध्याय प्रव॑चने॒ च ।  तपश्च स्वाद्ध्याय प्रव॑चने॒ च ।  दमश्च स्वाद्ध्याय प्रव॑चने॒ च ।  शमश्च स्वाद्ध्याय प्रव॑चने॒ च ।  अग्नयश्च स्वाद्ध्याय प्रव॑चने॒ च ।  अग्निहोत्रं च स्वाद्ध्याय प्रव॑चने॒ च ।  अतिथयश्च स्वाद्ध्याय प्रव॑चने॒ च ।  मानुषं च स्वाद्ध्याय प्रव॑चने॒ च ।  प्रजा च स्वाद्ध्याय प्रव॑चने॒ च ( ) ।  प्रजनश्च स्वाद्ध्याय प्रव॑चने॒ च ।  प्रजातिश्च स्वाद्ध्याय प्रव॑चने॒ च ॥  सत्यमिति सत्यवचा॑ राथी॒ तरः ।  तप इति तपोनित्यः पौ॑रुशि॒ष्टिः ।  स्वाद्ध्याय प्रवचने एवेति नाको॑ मौद्ग॒ल्यः ।  तद्धि तप॑स्तद्धि॒ तपः ।",
                        "header": "T.A.5.9.1",
                        "id": "17"
                     }
                  ],
                  "anuvakkam_id": "9",
                  "id": 0
               },
               {
                  "Korvai": "(अ॒हꣳ षट्)",
                  "Panchasat": [
                     {
                        "SamhitaPaata": " अ॒हं ॅवृ॒क्षस्य॒ रेरि॑वा ।  की॒र्तिः पृ॒ष्ठं गि॒रेरि॑व ।  ऊ॒र्द्ध्व प॑वित्रो वा॒जिनी॑व स्व॒मृत॑मस्मि । द्रवि॑णꣳ॒॒ सव॑र्चसं । सुमेधा अ॑मृतो॒क्षितः । इति त्रिशङ्कोर्-वेदा॑नुव॒चनं ।",
                        "header": "T.A.5.10.1",
                        "id": "18"
                     }
                  ],
                  "anuvakkam_id": "10",
                  "id": 0
               },
               {
                  "Korvai": "(स्वाद्ध्यायप्रवचनाभ्याम् न प्रम॑दित॒व्यम् - तानित्वयो॑पास्या॒नि - स्यात् - तेषु॑ वर्ते॒रन्थ् - +स॒प्त च॑)",
                  "Panchasat": [
                     {
                        "SamhitaPaata": " वेदमनूच्या- ऽचार्योन्तेवासिन-म॑नुशा॒स्ति ॥  सत्यं॒ ॅवद । धर्मं॒ चर ॥ स्वाद्ध्याया᳚न्मा प्र॒मदः । आचार्याय प्रियं धनमाहृत्य प्रजातन्तुं मा व्य॑वच्छे॒थ्सीः । सत्यान्न प्रम॑दित॒व्यं । धर्मान्न प्रम॑दित॒व्यं । कुशलान्न प्रम॑दित॒व्यं ।  भूत्यै न प्रम॑दित॒व्यं । स्वाद्ध्याय प्रवचनाभ्यां न प्रम॑दित॒व्यं ",
                        "header": "T.A.5.11.1",
                        "id": "19"
                     },
                     {
                        "SamhitaPaata": "  देवपितृकार्याभ्यां न प्रम॑दित॒व्यं ॥  मातृ॑देवो॒ भव । पितृ॑देवो॒ भव ।  आचार्य॑ देवो॒ भव । अतिथि॑देवो॒ भव ॥  यान्यनवद्यानि॑ कर्मा॒णि । तानि सेवि॑तव्या॒नि ।  नो इ॑तरा॒णि ॥ यान्यस्माकꣳ सुच॑रिता॒नि । तानि त्वयो॑पास्या॒नि ",
                        "header": "T.A.5.11.2",
                        "id": "20"
                     },
                     {
                        "SamhitaPaata": " नो इ॑तरा॒णि ॥ ये के चास्म-च्छ्रेयाꣳ॑सो ब्रा॒ह्मणाः । तेषां त्वयाऽऽसने न प्रश्व॑सित॒व्यं ॥ श्रद्ध॑या दे॒यं । अश्रद्ध॑याऽदे॒यं । श्रि॑या दे॒यं । ह्रि॑या दे॒यं । भि॑या दे॒यं । सम्ॅवि॑दा दे॒यं ॥  अथ यदि ते कर्मविचिकिथ्सा वा वृत्त विचिकि॑थ्सा वा॒ स्यात् ",
                        "header": "T.A.5.11.3",
                        "id": "21"
                     },
                     {
                        "SamhitaPaata": " ये तत्र ब्राह्मणाः᳚ सम्म॒र॒.शिनः । युक्ता॑ आयु॒क्ताः ।  अलूक्षा॑ धर्म॑कामाः॒ स्युः । यथा ते॑ तत्र॑ वर्ते॒रन्न् । तथा तत्र॑ वर्ते॒थाः ॥ अथाभ्या᳚ख्याते॒षु । ये तत्र ब्राह्मणाः᳚ सम्म॒र्॒.शिनः । युक्ता॑ आयु॒क्ताः ।  अलूक्षा॑ धर्म॑ कामाः॒ स्युः । यथा ते॑ तेषु॑ वर्ते॒रन्न् ( ) ",
                        "header": "T.A.5.11.4",
                        "id": "22"
                     },
                     {
                        "SamhitaPaata": " तथा तेषु॑ वर्ते॒थाः ॥ एष॑ आदे॒शः ।  एष उ॑पदे॒शः । एषा वे॑दोप॒निषत् । एतद॑नुशा॒सनं । एव मुपा॑सित॒व्यं । एव मुचैत॑दुपा॒स्यं ।",
                        "header": "T.A.5.11.5",
                        "id": "23"
                     }
                  ],
                  "anuvakkam_id": "11",
                  "id": 0
               },
               {
                  "Korvai": "(स॒त्यम॑वादिष॒म् पञ्च॑ च)",
                  "Panchasat": [
                     {
                        "SamhitaPaata": " शन्नो॑ मि॒त्रः शं ॅवरु॑णः । शन्नो॑ भवत्वर्य॒मा ।  शन्न॒ इन्द्रो॒ बृह॒स्पतिः॑ । शन्नो॒ विष्णु॑ रुरुक्र॒मः । नमो॒ ब्रह्म॑णे । नम॑स्ते वायो ।  त्वमे॒व प्र॒त्यक्षं॒ ब्रह्मा॑सि ।  त्वामे॒व प्र॒त्यक्षं॒ ब्रह्मा वा॑दिषं ।  ऋ॒तम॑वादिषं । स॒त्यम॑वादिषं ( ) । तन्मामा॑वीत् । तद्व॒क्तार॑मावीत् । आवी॒न्मां ।  आवी᳚द्व॒क्तारं᳚ ॥ ॐ शान्तिः॒ शान्तिः॒ शान्तिः॑ ।",
                        "header": "T.A.5.12.1",
                        "id": "24"
                     }
                  ],
                  "anuvakkam_id": "12",
                  "id": 0
               },
               {
                  "Korvai": "(स॒ह पञ्च॑)",
                  "Panchasat": [
                     {
                        "SamhitaPaata": "  स॒ह ना॑ ववतु । स॒ह नौ॑ भुनक्तु । स॒ह वी॒र्यं॑ करवावहै । ते॒ज॒स्विना॒ वधी॑तमस्तु॒ मा वि॑द्विषा॒वहै᳚ ॥ ॐ शान्तिः॒ शान्तिः॒ शान्तिः॑ ।",
                        "header": "T.A.5.13.1",
                        "id": "25"
                     }
                  ],
                  "anuvakkam_id": "13",
                  "id": 0
               },
               {
                  "Korvai": "(ब्र॒ह्म॒विदिदमयमिदमेक॑विꣳशतिः ।  अन्ना॒ दन्न॑रस॒मयात् प्राणो॒ व्यानोऽपान आका॑शः॒ पृथिवी पुच्छꣳ॒॒ षड्विꣳ॑शतिः ।  प्रा॒णम् प्रा॑ण॒मयान् म॑नो॒ यजु॒र्.॒ ऋख् सामादे॒शोऽथर्वाङ्गिरसः पुच्छ॒म् द्वाविꣳ॑शतिः ।  यतः॑ श्र॒द्धर्तꣳ सत्यम् ॅयो॑गो॒ महो॑ऽष्टाद॑श । वि॒ज्ञान॒म् प्रिय॒म् मोदः प्रमोद आन॑न्दो॒ ब्रह्म पुच्छ॒म् द्वाविꣳ॑शतिः ।  अस॑न्ने॒वाथाष्टावि ꣳ॑शतिः । अस॒थ् षोड॑श ।  भी॒षाऽस्मा॒न् मानुषो॒ मनुष्यगन्धर्वाणा॒म् देवगन्धर्वाणा॒म् पितृणाम्चिरलोकलोकाना॒ माजानजानाम् कर्मदेवानाम् ॅये कर्मणा देवाना॒मिन्द्र॑स्य॒ बृहस्पतेः॒ प्रजापते॒र् ब्रह्मणः॒ स यश्व॑ संक्रा॒मत्येक॑पञ्चा॒शत् ।  यतः॒ कुत॑श्च॒ नैतमेका॑दश॒ नव॑)",
                  "Panchasat": [
                     {
                        "SamhitaPaata": " ब्र॒ह्म॒विदा᳚प्नोति॒ परं᳚ ॥  तदे॒षाऽभ्यु॑क्ता । स॒त्यं ज्ञा॒न-म॑न॒न्तं ब्रह्म॑ ।  यो वेद॒ निहि॑तं॒ गुहा॑यां पर॒मे व्यो॑मन्न् ।  सो᳚ऽश्नुते॒ सर्वा॒न् कामा᳚न्थ् स॒ह । ब्रह्म॑णा विप॒श्चितेति॑ ॥  तस्मा॒द्वा ए॒तस्मा॑दा॒त्मन॑ आका॒शः संभू॑तः । आ॒का॒शाद् वा॒युः । वा॒योर॒ग्निः । अ॒ग्नेरापः॑ । अ॒द्भ्यः पृ॑थि॒वी । पृ॒थि॒व्या ओष॑धयः ।  ओष॑धी॒भ्योऽन्नं᳚ । अन्ना॒त् पुरु॑षः ॥  स वा एष पुरुषोऽन्न॑रस॒मयः ॥ तस्येद॑मेव॒ शिरः । अयं दक्षि॑णः प॒क्षः । अयमुत्त॑रः प॒क्षः । अयमात्मा᳚ । इदं पुच्छं॑ प्रति॒ष्ठा ॥ तदप्येष श्लो॑को भ॒वति ।",
                        "header": "T.A.5.14.1",
                        "id": "26"
                     },
                     {
                        "SamhitaPaata": " अन्ना॒द्वै प्र॒जाः प्र॒जाय॑न्ते । याः काश्च॑ पृथि॒वीꣳ श्रि॒ताः । अथो॒ अन्ने॑नै॒व जी॑वन्ति । अथै॑न॒दपि॑यन्त्यन्त॒तः । अन्नꣳ॒॒ हि भू॒तानां॒ ज्येष्ठं᳚ । तस्मा᳚थ् सर्वौष॒ध मु॑च्यते ।  सर्वं॒ ॅवै तेऽन्न॑माप्नुवन्ति । येऽन्नं॒ ब्रह्मो॒पास॑ते । अन्नꣳ॒॒ हि भू॒तानां॒ ज्येष्ठं᳚ । तस्मा᳚थ् सर्वौष॒ध मु॑च्यते । अन्ना᳚द् भू॒तानि॒ जाय॑न्ते । जाता॒न्यन्ने॑न वर्द्धन्ते ।  अद्यतेऽत्ति च॑ भूता॒नि । तस्मादन्नं तदुच्य॑त इ॒ति ॥  तस्माद्वा एतस्मा-दन्न॑रस॒मयात् ।  अन्योऽन्तर आत्मा᳚ प्राण॒ मयः । तेनै॑ष पू॒र्णः ॥  स वा एष पुरुषवि॑ध ए॒व । तस्य पुरु॑ष वि॒धतां ।  अन्वयं॑ पुरुष॒ विधः । तस्य प्राण॑ एव॒ शिरः ॥  व्यानो दक्षि॑णः प॒क्षः । अपान उत्त॑रः प॒क्षः ।  आका॑श आ॒त्मा । पृथिवी पुच्छं॑ प्रति॒ष्ठा ॥  तदप्येष श्लो॑को भ॒वति ।",
                        "header": "T.A.5.14.2",
                        "id": "27"
                     },
                     {
                        "SamhitaPaata": " प्रा॒णं दे॒वा अनु॒प्राण॑न्ति । म॒नु॒ष्याः᳚ प॒शव॑श्च॒ ये । प्रा॒णो हि भू॒ताना॒मायुः॑ । तस्मा᳚थ् सर्वायु॒ष मु॑च्यते । सर्व॑मे॒व त॒ आयु॑र्यन्ति ।  ये प्रा॒णं ब्रह्मो॒पास॑ते ।  प्राणो हि भूता॑नामा॒युः । तस्माथ् सर्वायुष-मुच्य॑त इ॒ति ॥ तस्यैष एव शारी॑र आ॒त्मा । यः॑ पूर्व॒स्य ॥  तस्माद्वा एतस्मा᳚त् प्राण॒मयात् । अन्योऽन्तर आत्मा॑ मनो॒मयः । तेनै॑ष पू॒र्णः ॥ स वा एष पुरुषवि॑ध ए॒व । तस्य पुरु॑षवि॒धतां ।  अन्वयं॑ पुरुष॒विधः । तस्य यजु॑रेव॒ शिरः । ऋग् दक्षि॑णः प॒क्षः । सामोत्त॑रः प॒क्षः । आदे॑श आ॒त्मा । अथर्वाङ्गिरसः पुच्छं॑ प्रति॒ष्ठा ॥  तदप्येष श्लो॑को भ॒वति ।",
                        "header": "T.A.5.14.3",
                        "id": "28"
                     },
                     {
                        "SamhitaPaata": " यतो॒ वाचो॒ निव॑र्तन्ते । अप्रा᳚प्य॒ मन॑सा स॒ह । आनन्दं ब्रह्म॑णो वि॒द्वान् । न बिभेति कदा॑चने॒ति ॥ तस्यैष एव शारी॑र आ॒त्मा । यः॑ पूर्व॒स्य ॥  तस्माद्वा एतस्मा᳚न् मनो॒मयात् । अन्योऽन्तर आत्मा वि॑ज्ञान॒मयः । तेनै॑ष पू॒र्णः ॥ स वा एष पुरुषवि॑ध ए॒व । तस्य पुरु॑ष वि॒धतां ।  अन्वयं॑ पुरुष॒ विधः । तस्य श्र॑द्धैव॒ शिरः । ऋतं दक्षि॑णः प॒क्षः । सत्यमुत्त॑रः प॒क्षः । यो॑ग आ॒त्मा । महः पुच्छं॑ प्रति॒ष्ठा ॥ तदप्येष श्लो॑को भ॒वति ।",
                        "header": "T.A.5.14.4",
                        "id": "29"
                     },
                     {
                        "SamhitaPaata": " वि॒ज्ञानं॑ ॅय॒ज्ञ्ं त॑नुते । कर्मा॑णि तनु॒तेऽपि॑ च । वि॒ज्ञानं॑ दे॒वाः सर्वे᳚ । ब्रह्म॒ ज्येष्ठ॒-मुपा॑सते । वि॒ज्ञानं॒ ब्रह्म॒ चेद् वेद॑ । तस्मा॒च्चेन्न प्र॒माद्य॑ति । श॒रीरे॑ पाप्म॑नो हि॒त्वा । सर्वान्-कामान्थ्-समश्नु॑त इ॒ति ॥ तस्यैष एव शारी॑र आ॒त्मा । यः॑ पूर्व॒स्य ॥ तस्माद्वा एतस्माद्-वि॑ज्ञान॒मयात् । अन्योऽन्तर आत्मा॑ऽऽनन्द॒मयः । तेनै॑ष पू॒र्णः ॥ स वा एष पुरुषवि॑ध ए॒व । तस्य पुरु॑षवि॒धतां ।  अन्वयं॑ पुरुष॒विधः । तस्य प्रिय॑-मेव॒ शिरः ।  मोदो दक्षि॑णः प॒क्षः ।  प्रमोद उत्त॑रः प॒क्षः । आन॑न्द आ॒त्मा ।  ब्रह्म पुच्छं॑ प्रति॒ष्ठा ॥  तदप्येष श्लो॑को भ॒वति ।",
                        "header": "T.A.5.14.5",
                        "id": "30"
                     },
                     {
                        "SamhitaPaata": " अस॑न्ने॒व स॑ भवति । अस॒द् ब्रह्मेति॒ वेद॒ चेत् ।  अस्ति ब्रह्मेति॑ चेद् वे॒द । सन्तमेनं ततो वि॑दुरि॒ति ॥ तस्यैष एव शारी॑र आ॒त्मा । यः॑ पूर्व॒स्य ॥ अथातो॑ऽनु प्र॒श्नाः ॥ उ॒ता वि॒द्वा न॒मुं ॅलो॒कं प्रेत्य॑ । कश्च॒न ग॑च्छ॒ती(3) । आहो॑ वि॒द्वान॒मुं ॅलो॒कं प्रेत्य॑ । कश्चि॒त् सम॑श्नु॒ता(3) उ॒ ॥ सो॑ऽकामयत ।  ब॒हुस्यां॒ प्रजा॑ये॒येति॑ । स तपो॑ऽतप्यत । स तप॑स्त॒प्त्वा । इ॒दꣳ सर्व॑-मसृजत ॥ यदि॒दं किञ्च॑ । तथ्सृ॒ष्ट्वा । तदे॒वानु॒ प्रावि॑शत् ॥ तद॑नुप्र॒विश्य॑ । सच्च॒ त्यच्चा॑भवत् । नि॒रुक्तं॒ चा नि॑रुक्तं च ।  नि॒लय॑नं॒ चा नि॑लयनं च । वि॒ज्ञानं॒ चा वि॑ज्ञानं च । सत्यं चानृतं च स॑त्य-म॒भवत् ॥ यदि॑दं कि॒ञ्च ।  तथ्सत्य-मि॑त्या च॒क्षते ॥ तदप्येष श्लो॑को भ॒वति ।",
                        "header": "T.A.5.14.6",
                        "id": "31"
                     },
                     {
                        "SamhitaPaata": " अस॒द्वा इ॒दमग्र॑ आसीत् । ततो॒ वै सद॑जायत ।  तदात्मानꣳ स्वय॑-मकु॒रुत । तस्मात् तथ् सुकृतमुच्य॑त इ॒ति ॥ यद्वै॑ तथ् सु॒कृतं । र॑सो वै॒ सः । रसꣳ ह्येवायं ॅलब्ध्वाऽऽन॑न्दी भ॒वति ॥ को ह्येवान्या᳚त् कः प्रा॒ण्यात् । यदेष आकाश आन॑न्दो न॒ स्यात् । एष ह्येवान॑न्दया॒ति ॥ य॒दा ह्ये॑वैष॒ एतस्मिन्-नदृश्ये ऽनात्म्ये ऽनिरुक्ते ऽनिलयने ऽभयं  प्रति॑ष्ठां ॅवि॒न्दते । अथ सोऽभयं ग॑तो भ॒वति ॥  य॒दा ह्ये॑वैष॒ एतस्मिन्-नुदर-मन्त॑रं कु॒रुते ।  अथ तस्य भ॑यं भ॒वति ॥ तत्त्वेव भयं ॅविदुषो-ऽम॑न्वान॒स्य ॥  तदप्येष श्लो॑को भ॒वति ।",
                        "header": "T.A.5.14.7",
                        "id": "32"
                     },
                     {
                        "SamhitaPaata": " भी॒षाऽस्मा॒-द्वातः॑ पवते । भी॒षोदे॑ति॒ सूर्यः॑ ।  भीषाऽस्मा-दग्नि॑-श्चेन्द्र॒श्च । मृत्युर् धावति पञ्च॑म इ॒ति ॥ सैषाऽऽनन्दस्य मीमाꣳ॑सा भ॒वति ॥ युवा स्याथ् साधु यु॑वाऽद्ध्या॒यकः । आशिष्ठो दृढिष्ठो॑ बलि॒ष्ठः । तस्येयं पृथिवी सर्वा वित्तस्य॑ पूर्णा॒ स्यात् ।  स एको मानुष॑ आन॒न्दः ॥ ते ये शतं मानुषा॑ आन॒न्दाः ",
                        "UpaPanchasat": [
                           {
                              "SamhitaPaata": " स एको मनुष्य-गन्धर्वाणा॑-मान॒न्दः । श्रोत्रियस्य चाकाम॑हत॒स्य ॥ ते ये शतं मनुष्य-गन्धर्वाणा॑-मान॒न्दाः । स एको देव-गन्धर्वाणा॑-मान॒न्दः । श्रोत्रियस्य चाकाम॑हत॒स्य ॥  ते ये शतं देव-गन्धर्वाणा॑-मान॒न्दाः ।  स एकः पितृणां चिरलोक-लोकाना॑-मान॒न्दः ।  श्रोत्रियस्य चाकाम॑हत॒स्य ॥  ते ये शतं पितृणां चिरलोक-लोकाना॑-मान॒न्दाः ।  स एक आजानजानां देवाना॑-मान॒न्दः ",
                              "header": "T.A.5.14.8-1",
                              "id": 0
                           },
                           {
                              "SamhitaPaata": " श्रोत्रियस्य चाकाम॑हत॒स्य ॥  ते ये शत-माजान-जानां देवाना॑ मान॒न्दाः ।  स एकः कर्म-देवानां देवाना॑-मान॒न्दः ।  ये कर्मणा देवान॑पि य॒न्ति । श्रोत्रियस्य चाकाम॑हत॒स्य ॥ ते ये शतं कर्मदेवानां देवाना॑-मान॒न्दाः । स एको देवाना॑-मान॒न्दः । श्रोत्रियस्य चाकाम॑हत॒स्य ॥ ते ये शतं देवाना॑-मान॒न्दाः । स एक इन्द्र॑स्यान॒न्दः ",
                              "header": "T.A.5.14.8-2",
                              "id": 0
                           },
                           {
                              "SamhitaPaata": " श्रोत्रियस्य चाकाम॑हत॒स्य ॥ ते ये शतमिन्द्र॑-स्याऽऽन॒न्दाः । स एको बृहस्पते॑-रान॒न्दः । श्रोत्रियस्य चाकाम॑हत॒स्य ॥  ते ये शतं बृहस्पते॑ रान॒न्दाः । स एकः प्रजापते॑-रान॒न्दः । श्रोत्रियस्य चाकाम॑हत॒स्य ॥ ते ये शतं प्रजापते॑-रान॒न्दाः । स एको ब्रह्मण॑ आन॒न्दः । श्रोत्रियस्य चाकाम॑हत॒स्य ।",
                              "header": "T.A.5.14.8-3",
                              "id": 0
                           },
                           {
                              "SamhitaPaata": " स यश्चा॑यं पु॒रुषे । यश्चासा॑-वादि॒त्ये । स एकः॑ ॥  स य॑ एवं॒ ॅवित् । अस्माल्लो॑कात् प्रे॒त्य ।  एतमन्नमय-मात्मान-मुप॑सङ्क्रा॒मति ।  एतं प्राणमय-मात्मान-मुप॑सङ्क्रा॒मति ।  एतं मनोमय-मात्मान-मुप॑सङ्क्रा॒मति ।  एतं ॅविज्ञानमय-मात्मान-मुप॑सङ्क्रा॒मति ।  एतमानन्दमय-मात्मान-मुप॑सङ्क्रा॒मति ॥  तदप्येष श्लो॑को भ॒वति ।",
                              "header": "T.A.5.14.8-4",
                              "id": 0
                           }
                        ],
                        "header": "T.A.5.14.8",
                        "id": "8-4"
                     },
                     {
                        "SamhitaPaata": " यतो॒ वाचो॒ निव॑र्तन्ते । अप्रा᳚प्य॒ मन॑सा स॒ह । आनन्दं ब्रह्म॑णो वि॒द्वान् । न बिभेति कुत॑श्चने॒ति ॥ एतꣳ ह वा व॑ न त॒पति । किमहꣳ साधु॑ नाक॒रवं । किमहं पाप-मकर॑व-मि॒ति ॥  स य एवं ॅविद्वानेते आत्मा॑नꣳ स्पृ॒णुते ॥  उ॒भे ह्ये॑वैष॒ एते आत्मा॑नꣳ स्पृ॒णुते ।  य ए॒वं ॅवेद॑ ॥ इत्यु॑प॒निष॑त् ।",
                        "header": "T.A.5.14.9",
                        "id": "34"
                     }
                  ],
                  "anuvakkam_id": "14",
                  "id": 0
               },
               {
                  "Korvai": "(भृगु॒स्त्रयो॑द॒शा - न्न॑म् - प्रा॒णो - मनो॑ - वि॒ज्ञान॒म् द्वाद॑श द्वादशा - न॒न्दो दशा - न्न॒म् न नि॑न्द्या॒ - दन्न॒म् न परि॑चक्षी॒ता -न्न॑म् ब॒हुकु॑र्वि॒ तैका॑दशैकादश॒ - न कंच नैक॑षष्टि॒र्दश॑ )",
                  "Panchasat": [
                     {
                        "SamhitaPaata": "भृगु॒र्वै वा॑रु॒णिः । वरु॑णं॒ पित॑र॒-मुप॑ससार । अधी॑हि भगवो॒ ब्रह्मेति॑ ॥ तस्मा॑ ए॒तत् प्रो॑वाच । अन्नं॑ प्रा॒णं चक्षुः॒ श्रोत्रं॒ मनो॒ वाच॒मिति॑ ॥  तꣳ हो॑वाच । यतो॒ वा इ॒मानि॒ भूता॑नि॒ जाय॑न्ते ।  येन॒ जाता॑नि॒ जीव॑न्ति । यत् प्रय॑न्त्य॒भि सम्ॅवि॑शन्ति ।  तद् विजि॑ज्ञासस्व । तद् ब्रह्मेति॑ ॥  स तपो॑ऽतप्यत । स तप॑-स्त॒प्त्वा ।",
                        "header": "T.A.5.15.1",
                        "id": "35"
                     },
                     {
                        "SamhitaPaata": " अन्नं॒ ब्रह्मेति॒ व्य॑जानात् । अ॒न्नाद्ध्ये॑व खल्वि॒मानि॒ भूता॑नि॒ जाय॑न्ते । अन्ने॑न॒ जाता॑नि॒ जीव॑न्ति । अन्नं॒ प्रय॑न्त्य॒भि-सम्ॅवि॑श॒न्तीति॑ ॥ तद् वि॒ज्ञाय॑ । पुन॑रे॒व वरु॑णं॒ पित॑र॒-मुप॑ससार । अधी॑हि भगवो॒ ब्रह्मेति॑ । तꣳ हो॑वाच । तप॑सा॒ ब्रह्म॒ विजि॑ज्ञासस्व ।  तपो॒ ब्रह्मेति॑ । स तपो॑ऽतप्यत । स तप॑-स्त॒प्त्वा ।",
                        "header": "T.A.5.15.2",
                        "id": "36"
                     },
                     {
                        "SamhitaPaata": " प्रा॒णो ब्र॒ह्मेति॒ व्य॑जानात् । प्रा॒णाद्ध्ये॑व खल्वि॒मानि॒ भूता॑नि॒ जाय॑न्ते । प्रा॒णेन॒ जाता॑नि॒ जीव॑न्ति ।  प्रा॒णं प्रय॑न्त्य॒भि-सम्ॅवि॑श॒न्तीति॑ ॥ तद् वि॒ज्ञाय॑ ।  पुन॑रे॒व वरु॑णं॒ पित॑र॒-मुप॑ससार । अधी॑हि भगवो॒ ब्रह्मेति॑ । तꣳ हो॑वाच । तप॑सा॒ ब्रह्म॒ विजि॑ज्ञासस्व । तपो॒ ब्रह्मेति॑ । स तपो॑ऽतप्यत । स तप॑-स्त॒प्त्वा ।",
                        "header": "T.A.5.15.3",
                        "id": "37"
                     },
                     {
                        "SamhitaPaata": " मनो॒ ब्रह्मेति॒ व्य॑जानात् । मन॑सो॒ ह्ये॑व खल्वि॒मानि॒ भूता॑नि॒ जाय॑न्ते । मन॑सा॒ जाता॑नि॒ जीव॑न्ति । मनः॒ प्रय॑न्त्य॒भि-सम्ॅवि॑श॒न्तीति॑ ॥ तद् वि॒ज्ञाय॑ । पुन॑रे॒व वरु॑णं॒ पित॑र॒-मुप॑ससार । अधी॑हि भगवो॒ ब्रह्मेति॑ । तꣳ हो॑वाच । तप॑सा॒ ब्रह्म॒ विजि॑ज्ञासस्व ।  तपो॒ ब्रह्मेति॑ । स तपो॑ऽतप्यत । स तप॑-स्त॒प्त्वा ।",
                        "header": "T.A.5.15.4",
                        "id": "38"
                     },
                     {
                        "SamhitaPaata": " वि॒ज्ञानं॒ ब्रह्मेति॒ व्य॑जानात् ।  वि॒ज्ञाना॒-द्ध्ये॑व खल्वि॒मानि॒ भूता॑नि॒ जाय॑न्ते ।  वि॒ज्ञाने॑न॒ जाता॑नि॒ जीव॑न्ति । वि॒ज्ञानं॒ प्रय॑न्त्य॒भि-सम्ॅवि॑श॒न्तीति॑ ॥  तद् वि॒ज्ञाय॑ । पुन॑रे॒व वरु॑णं॒ पित॑र॒-मुप॑ससार । अधी॑हि भगवो॒ ब्रह्मेति॑ । तꣳ हो॑वाच । तप॑सा॒ ब्रह्म॒ विजि॑ज्ञासस्व । तपो॒ ब्रह्मेति॑ । स तपो॑ऽतप्यत । स तप॑-स्त॒प्त्वा ।",
                        "header": "T.A.5.15.5",
                        "id": "39"
                     },
                     {
                        "SamhitaPaata": " आ॒न॒न्दो ब्र॒ह्मेति॒ व्य॑जानात् । आ॒नन्दा॒-द्ध्ये॑व-खल्वि॒मानि॒ भूता॑नि॒ जाय॑न्ते ।  आ॒न॒न्देन॒ जाता॑नि॒ जीव॑न्ति । आ॒न॒न्दं प्रय॑न्त्य॒भि-सम्ॅवि॑श॒न्तीति॑ ॥ सैषा भा᳚र्ग॒वी वा॑रु॒णी वि॒द्या । प॒र॒मे व्यो॑म॒न् प्रति॑ष्ठिता ॥ य ए॒वं ॅवेद॒ प्रति॑तिष्ठति । अन्न॑वानन्ना॒दो भ॑वति ।  म॒हान् भ॑वति प्र॒जया॑ प॒शुभि॑र् ब्रह्मवर्च॒सेन॑ ।  म॒हान् की॒र्त्या ।",
                        "header": "T.A.5.15.6",
                        "id": "40"
                     },
                     {
                        "SamhitaPaata": " अन्नं॒ न नि॑न्द्यात् । तद् व्र॒तं ॥ प्रा॒णो वा अन्नं᳚ । शरी॑रमन्ना॒दं । प्रा॒णे शरी॑रं॒ प्रति॑ष्ठितं । शरी॑रे प्रा॒णः प्रति॑ष्ठितः ।  तदे॒त-दन्न॒-मन्ने॒ प्रति॑ष्ठितं ॥  स य ए॒त-दन्न॒-मन्ने॒ प्रति॑ष्ठितं॒ ॅवेद॒ प्रति॑तिष्ठति । अन्न॑वा-नन्ना॒दो भ॑वति ।  म॒हान् भ॑वति प्र॒जया॑ प॒शुभि॑र्-ब्रह्मवर्च॒सेन॑ ।  म॒हान् की॒र्त्या ।",
                        "header": "T.A.5.15.7",
                        "id": "41"
                     },
                     {
                        "SamhitaPaata": " अन्नं॒ न परि॑चक्षीत । तद् व्र॒तं । आपो॒ वा अन्नं᳚ । ज्योति॑रन्ना॒दं । अ॒फ्सु ज्योतिः॒ प्रति॑ष्ठितं । ज्योति॒ष्यापः॒ प्रति॑ष्ठिताः ।  तदे॒त-दन्न॒-मन्ने॒ प्रति॑ष्ठितं ॥  स य ए॒त-दन्न॒-मन्ने॒ प्रति॑ष्ठितं॒ ॅवेद॒ प्रति॑तिष्ठति । अन्न॑वा-नन्ना॒दो भ॑वति । म॒हान् भ॑वति प्र॒जया॑ प॒शुभि॑र् ब्रह्मवर्च॒सेन॑ ।  म॒हान् कीर्त्या ।",
                        "header": "T.A.5.15.8",
                        "id": "42"
                     },
                     {
                        "SamhitaPaata": " अन्नं॑ ब॒हु कु॑र्वीत । तद् व्र॒तं ॥ पृ॒थि॒वी वा अन्नं᳚ । आ॒का॒शो᳚ऽन्ना॒दः । पृ॒थि॒व्या-मा॑का॒शः प्रति॑ष्ठितः । आ॒का॒शे पृ॑थि॒वी प्रति॑ष्ठिता ।  तदे॒त-दन्न॒-मन्ने॒ प्रति॑ष्ठितं ॥  स य ए॒त-दन्न॒-मन्ने॒ प्रति॑ष्ठितं॒ ॅवेद॒ प्रति॑तिष्ठति । अन्न॑वानन्ना॒दो भ॑वति । म॒हान् भ॑वति प्र॒जया॑ प॒शुभि॑र् ब्रह्मवर्च॒सेन॑ ।  म॒हान् की॒र्त्या ।",
                        "header": "T.A.5.15.9",
                        "id": "43"
                     },
                     {
                        "SamhitaPaata": "",
                        "header": "",
                        "id": 0
                     }
                  ],
                  "anuvakkam_id": "15",
                  "id": 0
               }
            ],
            "Korvai_Sloka": "\n\n(शम् नो॒ - मह॒ इत्या॑दि॒त्यो - नो इ॑तरा॒ण्य - स॑न्ने॒वा - न्न॒म् न नि॑न्द्या॒च्चतु॑श्चत्वारिꣳशत् )\n\n\n",
            "Korvai_header": "korvai with starting padams of1, 11, 21 Series of Dasinis :-",
            "PrasnaKorvai_Sloka": "\n\n(शम् नः॒ - शीक्षाꣳ - स॒ह नौ॒ - य ॑007आ;छन्द॑सा॒म् - भूः - स यः - पृ॑थि॒ - व्योमि - त्यृतम् चा॒ - हम् - ॅवेदमनुच्य - शम् नः॑ - स॒ह ना॑ववतु - ब्रह्म॒विद् - भृगुः॒ पञ्च॑दश) \n\n\n",
            "PrasnaKorvai_header": "Prapaataka Korvai with starting Padams of 1 to 15 Anuvaakams :- ",
            "ending": "\n॥ कृष्ण यजुर्वेदीय तैत्तिरीय ब्राह्मणे आरण्यके पञ्चमः प्रपाठकः समाप्तः ॥\n==========================\n",
            "firstLastPadams_Sloka": "\n(शन्न॒ - इत्यु॑प॒निष॑त् )\n",
            "firstLastPadams_header": "first and last padam in TA, 5th Prapaatakam :-",
            "id": 5,
            "invocation": "ॐ नमः परमात्मने, श्री महागणपतये नमः\nश्री गुरुभ्यो नमः, ह॒रिः॒ ॐ\n",
            "sectionTitle": "5.1     पञ्चमः प्रपाठकः - शीक्षा वल्ली \n",
            "title": "      कृष्ण यजुर्वेदीय तैत्तिरीय आरण्यके - पञ्चमः प्रपाठकः"
         },
         {
            "Anuvakkam": [
               {
                  "Korvai": "(पुर॑स्ता॒द् - यशो॒ - गुहा॑सु॒ - मम॑ - चक्रतु॒ण्डाय॑ धीमहि - तीक्षदꣳ॒॒ष्ठ्राय॑ धीमहि॒ - परि॑ - प्र॒तिष्ठि॑तं - देभुर् - यच्छतु - दधातना॒- द्भ्यो᳚ - ऽर्ण॒वः - सुवो॒ - राजैकं॑ च)",
                  "Panchasat": [
                     {
                        "SamhitaPaata": "अंभ॑स्य पा॒रे भुव॑नस्य॒ मद्ध्ये॒ नाक॑स्य पृ॒ष्ठे म॑ह॒तो मही॑यान् ।  शु॒क्रेण॒ ज्योतीꣳ॑षि समनु॒प्रवि॑ष्टः प्र॒जाप॑तिश्चरति॒ गर्भे॑ अ॒न्तः ॥  यस्मि॑न्नि॒दꣳ सञ्च॒ विचैति॒ सर्वं॒ ॅयस्मि॑न् दे॒वा अधि॒ विश्वे॑ निषे॒दुः ।  तदे॒व भू॒॒तं तदु॒ भव्य॑मा इ॒दं तद॒क्षरे॑ पर॒मे व्यो॑मन्न् ॥ येना॑ वृ॒तं खञ्च॒ दिवं॑ म॒हीञ्च॒ येना॑दि॒त्य-स्तप॑ति॒ तेज॑सा॒ भ्राज॑सा च ।  यम॒न्तः स॑मु॒द्रे क॒वयो॒ वय॑न्ति॒ यद॒क्षरे॑ पर॒मे प्र॒जाः ॥ यतः॑ प्रसू॒ता ज॒गतः॑ प्रसूती॒ तोये॑न जी॒वान् व्यच॑सर्ज॒ (व्यस॑सर्ज॒) भूम्यां᳚ ।  यदोष॑धीभिः पु॒रुषा᳚न् प॒शूꣳश्च॒ विवे॑श भू॒तानि॑ चराच॒राणि॑ ॥ अतः॑ परं॒ नान्य॒-दणी॑यसहि॒ परा᳚त् परं॒ ॅयन् मह॑तो म॒हान्तं᳚ ।  यदे॑क-म॒व्यक्त॒-मन॑न्तरूपं॒ ॅविश्वं॑ पुरा॒णं तम॑सः॒ पर॑स्तात् ।",
                        "header": "T.A.6.1.1",
                        "id": "1"
                     },
                     {
                        "SamhitaPaata": " तदे॒वर्त्तं तदु॑ स॒त्यमा॑हु॒-स्तदे॒व ब्रह्म॑ पर॒मं क॑वी॒नां ।  इ॒ष्टा॒पू॒र्त्तं ब॑हु॒धा जा॒तं जाय॑मानं ॅवि॒श्वं बि॑भर्त्ति॒ भुव॑नस्य॒ नाभिः॑ ॥ तदे॒वाग्नि-स्तद्वा॒यु-स्तथ्सूर्य॒स्तदु॑ च॒न्द्रमाः᳚ ।  तदे॒व शु॒क्रम॒मृतं॒ तद्ब्रह्म॒ तदापः॒ स प्र॒जाप॑तिः ॥ सर्वे॑ निमे॒षा ज॒ज्ञिरे॑ वि॒द्युतः॒ पुरु॑षा॒दधि॑ ।  क॒ला मु॑हू॒र्त्ताः काष्ठा᳚श्चाहो-रा॒त्राश्च॑ सर्व॒शः ॥ अ॒र्द्ध॒मा॒सा मासा॑ ऋ॒तवः॑ सम्ॅवथ्स॒रश्च॑ कल्पन्तां । स आपः॑ प्रदु॒घे उ॒भे इ॒मे अ॒न्तरि॑क्ष॒-मथो॒ सुवः॑ ॥ नैन॑-मू॒र्द्ध्वं न ति॒र्यं च॒ न मद्ध्ये॒ परि॑जग्रभत् । न तस्ये॑शे॒ कश्च॒न तस्य॑ नाम म॒हद्यशः॑ ।",
                        "header": "T.A.6.1.2",
                        "id": "2"
                     },
                     {
                        "SamhitaPaata": " न स॒दृंशे॑ तिष्ठति॒ रूप॑मस्य॒ न चक्षु॑षा पश्यति॒ कश्च॒नैनं᳚ ।  हृ॒दा म॑नी॒षा मन॑सा॒ऽभि क्लृ॑प्तो॒ य ए॑नं ॅवि॒दु-रमृ॑ता॒स्ते भ॑वन्ति ॥  ए꣡पन्सिऒन् ऒf अ॒द्भ्यः संभू॑तः (आप्पॆअरिन्ग् इन् ट्.आ.3.13.1)  अ॒द्भ्यः संभू॑तः पृथि॒व्यै रसा᳚च्च । वि॒श्वक॑र्मणः॒ सम॑वर्त्त॒ताधि॑ ।  तस्य॒ त्वष्टा॑ वि॒दध॑द्रू॒पमे॑ति ॥  तत्पुरु॑षस्य॒ विश्व॒माजा॑न॒मग्रे᳚ ।  वेदा॒हमे॒तं पुरु॑षं म॒हान्तं᳚ ।  आ॒दि॒त्य व॑र्णं॒ तम॑सः॒ पर॑स्तात् ।  तमे॒वं ॅवि॒द्वान॒मृत॑ इ॒ह भ॑वति । नान्यः पन्था॑ विद्य॒तेऽय॑नाय  ॥  प्र॒जाप॑तिश्चरति॒ गर्भे॑ अ॒न्तः । अ॒जाय॑मानो बहु॒धा विजा॑यते । तस्य॒ धीराः॒ परि॑जानन्ति॒ योनिं᳚ । मरी॑चीनां प॒दमि॑च्छन्ति वे॒धसः॑ ॥ यो दे॒वेभ्य॒ आत॑पति । यो दे॒वानां᳚ पु॒रोहि॑तः । पूर्वो॒ यो दे॒वेभ्यो॑ जा॒तः । नमो॑ रु॒चाय॒ ब्राह्म॑ये  ॥ रुचं॑ ब्रा॒ह्मं ज॒नय॑न्तः । दे॒वा अग्रे॒ तद॑ब्रुवन् ।  यस्त्वै॒वं ब्रा᳚ह्म॒णो वि॒द्यात् । तस्य॑ दे॒वा अस॒न् वशे᳚  ॥ ह्रीश्च॑ते ल॒क्ष्मीश्च॒ पत्न्यौ᳚ । अ॒हो॒रा॒त्रे पा॒र्श्वे । नक्ष॑त्राणि रू॒पं ।  अ॒श्विनौ॒ व्यात्तं᳚ । इ॒ष्टं म॑निषाण । अ॒मुं म॑निषाण । सर्वं॑ मनिषाण ॥    ए꣡पन्सिऒन् ऒf हिरण्यग॒र्भ ः (आप्पॆअरिन्ग् इन् ट्.श्.4.1.8.3) हि॒र॒ण्य॒ग॒र्भः सम॑वर्त्त॒ताग्रे॑ भू॒तस्य॑ जा॒तः पति॒रेक॑ आसीत् ।  स दा॑धार पृथि॒वीं द्यामु॒तेमां कस्मै॑ दे॒वाय॑ ह॒विषा॑ विधेम ॥   यः प्रा॑ण॒तो नि॑मिष॒तो म॑हि॒त्वैक॒ इद्राजा॒ जग॑तो ब॒भूव॑ ।  य ईशे॑ अ॒स्य द्वि॒पद॒-श्चतु॑ष्प॒दः कस्मै॑ दे॒वाय॑ ह॒विषा॑ विधेम ॥   य आ᳚त्म॒दा ब॑ल॒दा यस्य॒ विश्व॑ उपा॒स॑ते प्र॒शिषं॒ ॅयस्य॑ दे॒वाः ।  यस्य॑ छा॒यामृतं॒ ॅयस्य॑ मृ॒त्युः कस्मै॑ दे॒वाय॑ ह॒विषा॑ विधेम ॥   ‘यस्ये॒मे हि॒मव॑न्तो महि॒त्वा यस्य॑ समु॒द्रꣳ र॒सया॑ स॒हाऽऽहुः ।  यस्ये॒माः प्र॒दिशो॒ यस्य॑ बा॒हू कस्मै॑ दे॒वाय॑ ह॒विषा॑ विधेम ॥   यं क्रन्द॑सी॒ अव॑सा तस्तभा॒ने अ॒भ्यैक्षे॑तां॒ मन॑सा॒ रेज॑माने ।  यत्राधि॒सूर॒ उदि॑तौ॒ व्येति॒ कस्मै॑ दे॒वाय॑ ह॒विषा॑ विधेम ॥   येन॒ द्यौरु॒ग्रा पृ॑थि॒वी च॑ दृ॒ढे येन॒ सुव॑स् स्तभि॒तं ॅयेन॒ नाक॑: ।  यो अ॒न्तरि॑क्षे॒ रज॑सो वि॒मानः॒ कस्मै॑ दे॒वाय॑ ह॒विषा॑ विधेम ॥   आपो॑ ह॒ यन्म॑ह॒ती विश्व॒माय॒न्-दक्ष॒न्दधा॑ना ज॒नय॑न्ती-र॒ग्निं ।  ततो॑ दे॒वाना॒-न्निर॑वर्त्त॒तासु॒रेकः॒ कस्मै॑ दे॒वाय॑ ह॒विषा॑ विधेम ॥   यश्चि॒दापो॑ महि॒ना प॒र्यप॑श्य॒द्-द्क्ष॒न्दधा॑ना ज॒नय॑न्ती-र॒ग्निं ।  यो दे॒वेष्वधि॑ दे॒व येक॒ आसी॒त् कस्मै॑ दे॒वाय॑ ह॒विषा॑ विधेम ॥   अ॒द्भ्यः संभू॑तो हिरण्यग॒र्भ इत्य॒ष्टौ ॥ ए॒ष हि दे॒वः प्र॒दिशोऽनु॒ सर्वाः॒ पूर्वो॑ हि जा॒तः स उ॒ गर्भे॑ अ॒न्तः ।  स वि॒जाय॑मानः सजनि॒ष्यमा॑णः प्र॒त्यङ्-मुखा᳚ स्तिष्ठति वि॒श्वतो॑मुखः ॥ वि॒श्वत॑श्च-क्षुरु॒त वि॒श्वतो॑ मुखो वि॒श्वतो॑ हस्त उ॒त वि॒श्वत॑स्पात् ।  सं बा॒हुभ्यां॒ नम॑ति॒ सं पत॑त्रै॒र्-द्यावा॑ पृथि॒वी ज॒नय॑न् दे॒व एकः॑ ॥ वे॒नस्तत् पश्य॒न्. विश्वा॒ भुव॑नानि वि॒द्वान्. यत्र॒ विश्वं॒ भव॒त्येक॑-नीळं ।  यस्मि॑न्नि॒दꣳ सञ्च॒ विचैकꣳ॒॒ स ओतः॒ प्रोत॑श्च वि॒भुः प्र॒जासु॑ ॥ प्रतद्वो॑चे अ॒मृत॒न्नु वि॒द्वान् ग॑न्ध॒र्वो नाम॒ निहि॑तं॒ गुहा॑सु ",
                        "header": "T.A.6.1.3",
                        "id": "3"
                     },
                     {
                        "SamhitaPaata": " त्रीणि॑ प॒दा निहि॑ता॒ गुहा॑सु॒ यस्तद्वेद॑ सवि॒तुः पि॒ताऽस॑त् ॥ स नो॒ बन्धु॑र्-जनि॒ता स वि॑धा॒ता धामा॑नि॒ वेद॒ भुव॑नानि॒ विश्वा᳚ । यत्र॑ दे॒वा अ॒मृत॑मान-शा॒नास्तृ॒तीये॒ धामा᳚न्य॒-भ्यैर॑यन्त ॥ परि॒ द्यावा॑पृथि॒वी य॑न्ति स॒द्यः परि॑ लो॒कान् परि॒ दिशः॒ परि॒ सुवः॑ । ऋ॒तस्य॒ तन्तुं॑ ॅविततं ॅवि॒चृत्य॒ तद॑पश्य॒त् तद॑भवत् प्र॒जासु॑ ॥ प॒रीत्य॑ लो॒कान् प॒रीत्य॑ भू॒तानि॑ प॒रीत्य॒ सर्वाः᳚ प्र॒दिशो॒ दिश॑श्च । प्र॒जाप॑तिः प्रथम॒जा ऋ॒तस्या॒त्मना॒-ऽऽत्मान॑-म॒भि-संब॑भूव ॥ सद॑स॒स्पति॒-मद्भु॑तं प्रि॒यमिन्द्र॑स्य॒ काम्यं᳚ । सनिं॑ मे॒धा म॑यासिषं ॥ उद्दी᳚प्यस्व जातवेदो ऽप॒घ्नन्निऋ॑र्.तिं॒ मम॑ ",
                        "header": "T.A.6.1.4",
                        "id": "4"
                     },
                     {
                        "SamhitaPaata": " प॒शूꣳश्च॒ मह्य॒माव॑ह॒ जीव॑नञ्च॒ दिशो॑ दिश ॥ मानो॑ हिꣳसी ज्जातवेदो॒ गामश्वं॒ पुरु॑षं॒ जग॑त् ।  अबि॑भ्र॒दग्न॒ आग॑हि श्रि॒या मा॒ परि॑पातय ॥ पुरु॑षस्य विद्म सहस्रा॒क्षस्य॑ महादे॒वस्य॑ धीमहि । तन्नो॑ रुद्रः प्रचो॒दया᳚त् ॥  तत्पुरु॑षाय वि॒द्महे॑ महादे॒वाय॑ धीमहि ।  तन्नो॑ रुद्रः प्रचो॒दया᳚त् ॥  तत्पुरु॑षाय वि॒द्महे॑ वक्रतु॒ण्डाय॑ धीमहि ।  तन्नो॑ दन्तिः प्रचो॒दया᳚त् ॥ तत्पुरु॑षाय वि॒द्महे॑ चक्रतु॒ण्डाय॑ धीमहि ",
                        "header": "T.A.6.1.5",
                        "id": "5"
                     },
                     {
                        "SamhitaPaata": " तन्नो॑ नन्दिः प्रचो॒दया᳚त् ॥  तत्पुरु॑षाय वि॒द्महे॑ महासे॒नाय॑ धीमहि ।  तन्नः॑ षण्मुखः प्रचो॒दया᳚त् ॥ तत्पुरु॑षाय वि॒द्महे॑ सुवर्णप॒क्षाय॑ धीमहि । तन्नो॑ गरुडः प्रचो॒दया᳚त् ॥ वे॒दा॒त्म॒नाय॑ वि॒द्महे॑ हिरण्यग॒र्भाय॑ धीमहि । तन्नो᳚ ब्रह्म प्रचो॒दया᳚त् ॥ ना॒रा॒य॒णाय॑ वि॒द्महे॑ वासुदे॒वाय॑ धीमहि ।  तन्नो॑ विष्णुः प्रचो॒दया᳚त् ॥ व॒ज्र॒न॒खाय॑ वि॒द्महे॑ तीक्ष्ण-दꣳ॒॒ष्ट्राय॑ धीमहि ",
                        "header": "T.A.6.1.6",
                        "id": "6"
                     },
                     {
                        "SamhitaPaata": " तन्नो॑ नारसिꣳहः प्रचो॒दया᳚त् ॥  भा॒स्क॒राय॑ वि॒द्महे॑ महद्द्युतिक॒राय॑ धीमहि ।  तन्नो॑ आदित्यः प्रचो॒दया᳚त् ॥  वै॒श्वा॒न॒राय॑ वि॒द्महे॑ लाली॒लाय॑ धीमहि ।  तन्नो॑ अग्निः प्रचो॒दया᳚त् ॥  का॒त्या॒य॒नाय॑ वि॒द्महे॑ कन्यकु॒मारि॑ धीमहि ।  तन्नो॑ दुर्गिः प्रचो॒दया᳚त् ॥  स॒ह॒स्र॒पर॑मा दे॒वी॒ श॒तमू॑ला श॒ताङ्कु॑रा ।  सर्वꣳ॑ हरतु॑ मे पा॒पं॒ दू॒र्वा दुः॑स्वप्न॒ नाश॑नी ॥  काण्डा᳚त् काण्डात् प्र॒रोह॑न्ती॒ परु॑षः परुषः॒ परि॑ ",
                        "header": "T.A.6.1.7",
                        "id": "7"
                     },
                     {
                        "SamhitaPaata": " ए॒वा नो॑ दूर्वे॒ प्रत॑नु स॒हस्रे॑ण श॒तेन॑ च ॥  या श॒तेन॑ प्रत॒नोषि॑ स॒हस्रे॑ण वि॒रोह॑सि ।  तस्या᳚स्ते देवीष्टके वि॒धेम॑ ह॒विषा॑ व॒यं ॥  अश्व॑क्रा॒न्ते र॑थक्रा॒न्ते॒ वि॒ष्णुक्रा᳚न्ते व॒सुन्ध॑रा ।  शिरसा॑ धार॑यिष्या॒मि॒ र॒क्ष॒स्व मां᳚ पदे॒ पदे ॥  भूमिर्-धेनुर् धरणी लो॑कधा॒रिणी ।  उ॒धृता॑ऽसि व॑राहे॒ण॒ कृ॒ष्णे॒न श॑त बा॒हुना ॥  मृ॒त्तिके॑ हन॑ मे पा॒पं॒ ॅय॒न्म॒या दु॑ष्कृतं॒ कृतं । मृ॒त्तिके᳚ ब्रह्म॑दत्ता॒ऽसि॒ का॒श्यपे॑नाभि॒मन्त्रि॑ता । मृ॒त्तिके॑ देहि॑ मे पु॒ष्टिं॒ त्व॒यि स॑र्वं प्र॒तिष्ठि॑तं ।",
                        "header": "T.A.6.1.8",
                        "id": "8"
                     },
                     {
                        "SamhitaPaata": " मृ॒त्तिके᳚ प्रतिष्ठि॑ते स॒र्वं॒ त॒न्मे नि॑र्णुद॒ मृत्ति॑के । तया॑ ह॒तेन॑ पापे॒न॒ ग॒च्छा॒मि प॑रमां॒ गतिं ॥ यत॑ इन्द्र॒ भया॑महे॒ ततो॑ नो॒ अभ॑यं कृधि ।  मघ॑वन् छ॒ग्धि तव॒ तन्न॑ ऊ॒तये॒ विद्विषो॒ विमृधो॑ जहि ॥  स्व॒स्ति॒दा वि॒शस्पति॑र्-वृत्र॒हा विमृधो॑ व॒शी ।  वृषेन्द्रः॑ पु॒र ए॑तु नः स्वस्ति॒दा अ॑भयङ्क॒रः ॥  स्व॒स्ति न॒ इन्द्रो॑ वृ॒द्धश्र॑वाः स्व॒स्ति नः॑ पू॒षा वि॒श्ववे॑दाः । स्व॒स्ति न॒स्तार्क्ष्यो॒ अरि॑ष्टनेमिः स्व॒स्ति नो॒ बृह॒स्पति॑र् दधातु ॥  आपा᳚न्त-मन्युस्तृ॒पल॑प्रभर्मा॒ धुनिः॒ शिमी॑वा॒ञ्-छरु॑माꣳ ऋजी॒षी । सोमो॒ विश्वा᳚न्यत॒सा वना॑नि॒ नार्वागिन्द्रं॑ प्रति॒माना॑नि देभुः ।",
                        "header": "T.A.6.1.9",
                        "id": "9"
                     },
                     {
                        "SamhitaPaata": "   ब्रह्म॑ जज्ञा॒नं प्र॑थ॒मं पु॒रस्ता॒द्-विसी॑म॒तः सु॒रुचो॑ वे॒न आ॑वः । स बु॒ध्निया॑ उप॒मा अ॑स्य वि॒ष्ठाः स॒तश्च॒ योनि॒-मस॑तश्च॒ विवः॑ ॥  स्यो॒ना पृ॑थिवि॒ भवा॑ नृक्ष॒रा नि॒वेश॑नी । यच्छा॑ नः॒ शर्म॑ स॒प्रथाः᳚ ॥  ग॒न्ध॒द्वा॒रां दु॑राध॒र्.षां॒ नि॒त्यपु॑ष्टां करी॒षिणीं᳚ । ई॒श्वरीꣳ॑ सर्व॑भूता॒नां॒ तामि॒होप॑ह्वये॒ श्रियं ॥  श्री᳚र्मे भ॒जतु । अलक्ष्मी᳚र्मे न॒श्यतु ।  विष्णु॑मुखा॒ वै दे॒वाः छन्दो॑-भिरि॒मान् ॅलो॒का-न॑नपज॒य्य-म॒भ्य॑जयन्न् । म॒हाꣳ इन्द्रो॒ वज्र॑बाहुः षोड॒शी शर्म॑ यच्छतु ।",
                        "header": "T.A.6.1.10",
                        "id": "10"
                     },
                     {
                        "SamhitaPaata": " स्व॒स्ति नो॑ म॒घवा॑ करोतु॒ हन्तु॑ पा॒प्मानं॒ ॅयो᳚ऽस्मान् द्वेष्टि॑ ॥  सो॒मानꣳ॒॒ स्वर॑णं कृणु॒हि ब्र॑ह्मणस्पते । क॒क्षीव॑न्तं॒ ॅय औ॑शि॒जं ।  शरी॑रं ॅयज्ञ्शम॒लं कुसी॑दं॒ तस्मि᳚न् थ्सीदतु॒ यो᳚ऽस्मान् द्वेष्टि॑ ॥  चर॑णं प॒वित्रं॒ ॅवित॑तं पुरा॒णं ॅयेन॑ पू॒त-स्तर॑ति दुष्कृ॒तानि॑ ।  तेन॑ प॒वित्रे॑ण शु॒द्धेन॑ पू॒ता अति॑ पा॒प्मान॒-मरा॑तिं तरेम ॥  स॒जोषा॑ इन्द्र॒ सग॑णो म॒रुद्भिः॒ सोमं॑ पिब वृत्रहञ्छूर वि॒द्वान् ।  ज॒हि शत्रूꣳ॒॒ रप॒ मृधो॑ नुद॒स्वाथाभ॑यं कृणुहि वि॒श्वतो॑ नः ॥  सु॒मि॒त्रा न॒ आप॒ ओष॑धयः सन्तु दुर्मि॒त्रास्तस्मै॑  भूयासु॒र् या᳚ऽस्मान् द्वेष्टि॒ यञ्च॑ व॒यं द्वि॒ष्मः ॥  आपो॒ हिष्ठा म॑यो॒ भुव॒स्ता न॑ ऊ॒र्जे द॑धातन ",
                        "header": "T.A.6.1.11",
                        "id": "11"
                     },
                     {
                        "SamhitaPaata": " म॒हेरणा॑य॒ चक्ष॑से । यो वः॑ शि॒वत॑मो॒ रस॒-स्तस्य॑ भाजयते॒ ह नः॑ । उ॒श॒ती-रि॑व मा॒तरः॑ । तस्मा॒ अर॑ङ्गमामवो॒ यस्य॒ क्षया॑य॒ जिन्व॑थ ।  आपो॑ ज॒नय॑था च नः ॥ हिर॑ण्यशृङ्गं॒ ॅवरु॑णं॒ प्रप॑द्ये ती॒र्थं मे॑ देहि॒ याचि॑तः ।  य॒न्मया॑ भु॒क्त-म॒साधू॑नां पा॒पेभ्य॑श्च प्र॒तिग्र॑हः ॥ यन्मे॒ मन॑सा वा॒चा॒ क॒र्म॒णा वा दु॑ष्कृतं॒ कृतं । तन्न॒ इन्द्रो॒ वरु॑णो॒ बृह॒स्पतिः॑ सवि॒ता च॑ पुनन्तु॒ पुनः॑ पुनः ॥  नमो॒ऽग्नये᳚-ऽफ्सु॒मते॒ नम॒ इन्द्रा॑य॒ नमो॒ वरु॑णाय॒ नमो वारुण्यै॑ नमो॒ऽद्भ्यः ।",
                        "header": "T.A.6.1.12",
                        "id": "12"
                     },
                     {
                        "SamhitaPaata": " यद॒पां क्रू॒रं ॅयद॑मे॒द्ध्यं ॅयद॑शा॒न्तं तदप॑गच्छतात् ॥ अ॒त्या॒श॒ना-द॑तीपा॒ना॒-द्य॒च्च उ॒ग्रात् प्र॑ति॒ग्रहा᳚त् । तन्नो॒ वरु॑णो रा॒जा॒ पा॒णिना᳚ ह्यव॒मर्.श॑तु ॥ सो॑ऽहम॑पा॒पो वि॒रजो॒ निर्मु॒क्तो मु॑क्तकि॒ल्बिषः । नाक॑स्य पृ॒ष्ठमारु॑ह्य॒ गच्छे॒द् ब्रह्म॑सलो॒कतां ॥ यश्चा॒फ्सु वरु॑णः॒ स पु॒नात्व॑घमर्.ष॒णः ॥ इ॒मं मे॑ गंगे यमुने सरस्वति॒ शुतु॑द्रि॒ स्तोमꣳ॑ सचता॒ परु॒ष्णिया ।  अ॒सि॒क्नि॒या म॑रुद्वृधे वि॒तस्त॒या-ऽऽर्जी॑कीये शृणु॒ह्या सु॒षोम॑या ॥  ऋ॒तञ्च॑ स॒त्यञ्चा॒-भी᳚द्धा॒ त्तप॒सोऽद्ध्य॑जायत ।  ततो॒ रात्रि॑-रजायत॒ ततः॑ समु॒द्रो अ॑र्ण॒वः ",
                        "header": "T.A.6.1.13",
                        "id": "13"
                     },
                     {
                        "SamhitaPaata": "    स॒मु॒द्रा-द॑र्ण॒वा-दधि॑ सम्ॅवथ्स॒रो अ॑जायत ।  अ॒हो॒रा॒त्राणि॑ वि॒दध॒द् (मि॒दध॒द्) विश्व॑स्य मिष॒तो व॒शी ॥ सू॒र्या॒च॒न्द्र॒मसौ॑ धा॒ता य॑था पू॒र्व म॑कल्पयत् । दिव॑ञ्च पृथि॒वीं चा॒न्तरि॑क्ष॒ मथो॒ सुवः॑ ॥ यत् पृ॑थि॒व्याꣳ रज॑स्स्व॒ मान्तरि॑क्षे वि॒रोद॑सी । इ॒माꣳ स्तदा॒पो व॑रुणः पु॒नात्व॑घमर्.ष॒णः ॥ पु॒नन्तु॒ वस॑वः पु॒नातु॒ वरु॑णः पु॒नात्व॑घमर्.ष॒णः ।  ए॒ष भू॒तस्य॑ म॒द्ध्ये भुव॑नस्य गो॒प्ता ॥  ए॒ष पु॒ण्यकृ॑तां ॅलो॒का॒ने॒ष मृ॒त्योर्. हि॑र॒ण्मयं᳚ । द्यावा॑पृथि॒व्योर्. हि॑र॒ण्मयꣳ॒॒ सꣳश्रि॑तꣳ॒॒ सुवः॑ ",
                        "header": "T.A.6.1.14",
                        "id": "14"
                     },
                     {
                        "SamhitaPaata": " स नः॒ सुवः॒ सꣳ शि॑शाधि ॥  आर्द्रं॒ ज्वल॑ति॒ ज्योति॑-र॒हम॑स्मि । ज्योति॒र्-ज्वल॑ति॒ ब्रह्मा॒हम॑स्मि । यो॑ऽहम॑स्मि॒ ब्रह्मा॒हम॑स्मि । अ॒हम॑स्मि॒ ब्रह्मा॒हम॑स्मि । अ॒हमे॒वाहं मां जु॑होमि॒ स्वाहा᳚ ॥ अ॒का॒र्य॒-का॒र्य॑व की॒र्णी स्ते॒नो भ्रू॑ण॒हा गु॑रुत॒ल्पगः । वरु॑णो॒-ऽपाम॑घमर्.ष॒ण-स्तस्मा᳚त् पा॒पात् प्रमु॑च्यते ॥  र॒जोभूमि॑स्त्व॒माꣳ रोद॑यस्व॒ प्रव॑दन्ति॒ धीराः᳚ ॥  आक्रा᳚न्थ्-समु॒द्रः प्र॑थ॒मे विध॑र्म-ञ्ज॒नय॑न् प्र॒जा भुव॑नस्य॒ राजा᳚ ( ) ।  वृषा॑ प॒वित्रे॒ अधि॒सानो॒ अव्ये॑ बृ॒हथ् सोमो॑  वावृधे सुवा॒न इन्दुः॑ ।",
                        "header": "T.A.6.1.15",
                        "id": "15",
                        "specialKorvai": " रु॒द्रो॒ रु॒द्रश्च॒ दन्ति॒श्च॒ न॒न्दिः॒ ष॒ण्मु॒ख॒ ए॒व च॑ । ग॒रु॒डो॒ ब्र॒ह्म॒ वि॒ष्णु॒श्च॒ ना॒र॒सिꣳ॒॒ह॒स्त॒थै॒व च॑ । आ॒दि॒त्यो॒ऽग्नि॒श्च॒ दु॒र्गि॒श्च॒ क्र॒मे॒ण॒ द्वाद॒शाम्भ॑सि ।    म॒ म॒ व॒ च॒ म॒ सु॒ वे॒ ना॒ व॒ भा॒ वै॒ का॒त्या॒य॒नाय॑ ।   अनुवाकं - 2"
                     }
                  ],
                  "anuvakkam_id": "1",
                  "id": 0
               },
               {
                  "Korvai": "(दु॒रि॒ताऽत्य॒ग्निश्च॒त्वारि॑ च)",
                  "Panchasat": [
                     {
                        "SamhitaPaata": " जा॒तवे॑दसे सुनवाम॒ सोम॑-मरातीय॒तो निद॑हाति॒ वेदः॑ । स नः॑ पर्.ष॒दति॑ दु॒र्गाणि॒ विश्वा॑ ना॒वेव॒ सिन्धुं॑ दुरि॒ताऽत्य॒ग्निः ॥  ताम॒ग्निव॑र्णां॒ तप॑सा ज्वल॒न्तीं ॅवै॑रोच॒नीं क॑र्मफ॒लेषु॒ जुष्टां᳚ । दु॒र्गां दे॒वीꣳ शर॑णम॒हं प्रप॑द्ये सु॒तर॑सि तरसे॒ नमः॑ ॥  अग्ने॒ त्वं पा॑रया॒ नव्यो॑ अ॒स्मान्थ् स्व॒स्ति-भि॒रति॑ दु॒र्गाणि॒ विश्वा᳚ । पूश्च॑ पृ॒थ्वी ब॑हु॒ला न॑ उ॒र्वी भवा॑ तो॒काय॒ तन॑याय॒ शम्ॅयोः ॥  विश्वा॑नि नो दु॒र्गहा॑ जातवेदः॒ सिन्धुं॒ न ना॒वा दु॑रि॒ताऽति॑पर्.षि । अग्ने॑ अत्रि॒वन् मन॑सा गृणा॒नो᳚ऽस्माकं॑ बोद्ध्यवि॒ता त॒नूनां᳚ ॥  पृ॒त॒ना॒जितꣳ॒॒ सह॑मान-मु॒ग्रम॒ग्निꣳ हु॑वेम पर॒माथ् स॒धस्था᳚त् । स नः॑ पर्.ष॒दति॑ दु॒र्गाणि॒ विश्वा॒ क्षाम॑द्दे॒वो अति॑ दुरि॒ताऽत्य॒ग्निः ( ) ॥  प्र॒त्नोषि॑-क॒मीड्यो॑ अद्ध्व॒रेषु॑ स॒नाच्च॒ होता॒ नव्य॑श्च॒ सथ्सि॑ । स्वाञ्चा᳚ग्ने त॒नुवं॑ पि॒प्रय॑स्वा॒स्मभ्य॑ञ्च॒ सौभ॑ग॒माय॑जस्व ॥  गोभि॒र्-जुष्ट॑म॒युजो॒ निषि॑क्तं॒ तवे᳚न्द्र विष्णो॒-रनु॒सञ्च॑रेम ।  नाक॑स्य पृ॒ष्ठम॒भि स॒म्ॅवसा॑नो॒ वैष्ण॑वीं ॅलो॒क इ॒ह मा॑दयन्तां ।",
                        "header": "T.A.6.2.1",
                        "id": "16"
                     }
                  ],
                  "anuvakkam_id": "2",
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "भू-रन्न॑-म॒ग्नये॑ पृथि॒व्यै स्वाहा॒ ,  भुवोऽन्नं॑ ॅवा॒यवे॒ऽन्तरि॑क्षाय॒ स्वाहा॒,  सुव॒रन्न॑-मादि॒त्याय॑ दि॒वे स्वाहा॒ ,   भूर्भुव॒स्सुव॒-रन्नं॑ च॒न्द्रम॑से दि॒ग्भ्यः स्वाहा॒ , नमो॑ दे॒वेभ्यः॑ स्व॒धा पि॒तृभ्यो॒ भूर्भुव॒स्सुव॒-रन्न॒म्ॐ ।",
                        "header": "T.A.6.3.1",
                        "id": "17"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "भूर॒ग्नये॑ पृथि॒व्यै स्वाहा॒,  भुवो॑ वा॒यवे॒ऽन्तरि॑क्षाय॒ स्वाहा॒ , सुव॑रादि॒त्याय॑ दि॒वे स्वाहा॒ ,  भूर्भुव॒स्सुव॑-श्च॒न्द्रम॑से दि॒ग्भ्यः स्वाहा॒,  नमो॑ दे॒वेभ्यः॑ स्व॒धा पि॒तृभ्यो॒ भूर्भुव॒स्सुव॒-रग्न॒ ॐ ।",
                        "header": "T.A.6.4.1",
                        "id": "18"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "भूर॒ग्नये॑ च पृथि॒व्यै च॑ मह॒ते च॒ स्वाहा॒ , भुवो॑ वा॒यवे॑ चा॒न्तरि॑क्षाय च मह॒ते च॒ स्वाहा॒ , सुव॑रादि॒त्याय॑ च दि॒वे च॑ मह॒ते च॒ स्वाहा॒ ,  भू-र्भुव॒स्सुव॑-श्च॒न्द्रम॑से च॒ नक्ष॑त्रेभ्यश्च दि॒ग्भ्यश्च॑ मह॒ते च॒ स्वाहा॒,  नमो॑ दे॒वेभ्यः॑ स्व॒धा पि॒तृभ्यो॒ भूर्भुव॒स्सुव॒र् मह॒र्ॐ ।",
                        "header": "T.A.6.5.1",
                        "id": "19"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "पाहि नो अग्न एन॑से स्वा॒हा । पाहि नो विश्ववेद॑से स्वा॒हा । यज्ञ्ं पाहि विभाव॑सो स्वा॒हा । सर्वं पाहि शतक्र॑तो स्वा॒हा ।",
                        "header": "T.A.6.6.1",
                        "id": "20"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "पा॒हि नो॑ अग्न॒ एक॑या । पा॒ह्यु॑त द्वि॒तीय॑या । पा॒ह्यूर्जं॑ तृ॒तीय॑या ।  पा॒हि गी॒र्भि-श्च॑त॒सृभि॑र् वसो॒ स्वाहा᳚ ।",
                        "header": "T.A.6.7.1",
                        "id": "21"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "यश्छन्द॑सा-मृष॒भो वि॒श्वरू॑प॒-श्छन्दो᳚भ्य॒ श्छन्दाꣳ॑स्या वि॒वेश॑ । सचाꣳ शिक्यः पुरो वाचो॑पनि॒ष-दिन्द्रो᳚ ज्ये॒ष्ठ इ॑न्द्रि॒याय॒ ऋषि॑भ्यो॒  नमो॑ दे॒वेभ्यः॑ स्व॒धा पि॒तृभ्यो॒ भूर्भुव॒स्सुव॒ श्छन्द॒ ॐ ।",
                        "header": "T.A.6.8.1",
                        "id": "22"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "नमो॒ ब्रह्म॑णे धा॒रणं॑ मे अ॒स्त्व-नि॑राकरणं-धा॒रयि॑ता भूयासं॒ कर्ण॑योः श्रु॒तं माच्यो᳚ढ्वं॒ ममा॒मुष्य॒ ॐ ।",
                        "header": "T.A.6.9.1",
                        "id": "23"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "ऋ॒तं तपः॑ स॒त्यं तपः॑ श्रु॒तं तपः॑ शा॒न्तं तपो॒ दम॒ स्तपः॒ शम॒स्तपो॒ दानं॒ तपो॒ यज्ञ्ं॒ तपो॒ भूर्भुव॒स्सुव॒र्-ब्रह्मै॒-तदुपा᳚स्यै॒-तत्तपः॑ ।",
                        "header": "T.A.6.10.1",
                        "id": "24"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "यथा॑ वृ॒क्षस्य॑ स॒पुंष्पि॑तस्य दू॒राद् ग॒न्धो वा᳚त्ये॒वं पुण्य॑स्य क॒र्मणो॑ दू॒राद् ग॒न्धो वा॑ति॒ यथा॑ऽसिधा॒रां क॒र्त्तेऽव॑हिता-मव॒क्रामे॒ यद्युवे॒ युवे॒ हवा॑ वि॒ह्वयि॑ष्यामि क॒र्त्तं प॑तिष्या॒मीत्ये॒व-म॒मृता॑-दा॒त्मानं॑ जु॒गुफ्से᳚त् ।",
                        "header": "T.A.6.11.1",
                        "id": "25"
                     }
                  ],
                  "id": 0
               },
               {
                  "Korvai": "(अजो᳚ऽन्य॒ - आवि॑वेश॒ - सर्वे॑ च॒त्वारि॑ च)",
                  "Panchasat": [
                     {
                        "SamhitaPaata": "अ॒णो-रणी॑यान् मह॒तो मही॑या-ना॒त्मा गुहा॑यां॒ निहि॑तोऽस्य ज॒न्तोः । तम॑क्रतुं पश्यति वीतशो॒को धा॒तुः प्र॒सादा᳚न्-महि॒मान॑मीशं ॥  स॒प्त प्रा॒णाः प्र॒भव॑न्ति॒ तस्मा᳚थ् स॒प्तार्चिषः॑ स॒मिधः॑ स॒प्त जि॒ह्वाः । स॒प्त इ॒मे लो॒का येषु॒ चर॑न्ति प्रा॒णा गु॒हाश॑या॒-न्निहि॑ताः स॒प्त स॑प्त ॥  अतः॑ समु॒द्रा गि॒रय॑श्च॒ सर्वे॒ऽस्माथ् स्यन्द॑न्ते॒ सिन्ध॑वः॒ सर्व॑रूपाः । अत॑श्च॒ विश्वा॒ ओष॑धयो॒ रसा᳚च्च॒ येनै॑ष भू॒त-स्ति॑ष्ठत्यन्तरा॒त्मा ॥  ब्र॒ह्मा दे॒वानां᳚ पद॒वीः क॑वी॒ना-मृषि॒र्-विप्रा॑णां महि॒षो मृ॒गाणां᳚ ।  श्ये॒नो गृध्रा॑णाꣳ॒॒ स्वधि॑ति॒र्-वना॑नाꣳ॒॒ सोमः॑ प॒वित्र॒ मत्ये॑ति॒ रेभन्न्॑ ॥  अ॒जा मेकां॒ ॅलोहि॑त-शुक्ल-कृ॒ष्णां ब॒ह्वीं प्र॒जां ज॒नय॑न्तीꣳ॒॒ सरू॑पां । अ॒जो ह्येको॑ जु॒षमा॑णोऽनु॒शेते॒ जहा᳚त्येनां भु॒क्त-भो॑गा॒मजो᳚ऽन्यः ।",
                        "header": "T.A.6.12.1",
                        "id": "26"
                     },
                     {
                        "SamhitaPaata": " हꣳ॒॒सः शु॑चि॒षद् वसु॑-रन्तरिक्ष॒-सद्धोता॑ वेदि॒ष-दति॑थिर्-दुरोण॒सत् ।  नृ॒षद्व॑र॒-सदृ॑त॒-सद् व्यो॑म॒-सद॒ब्जा गो॒जा ऋ॑त॒जा अ॑द्रि॒जा ऋ॒तं बृ॒हत् ॥  घृ॒तं मि॑मिक्षिरे घृ॒तम॑स्य॒ योनि॑र्-घृ॒ते श्रि॒तो घृ॒तमु॑वस्य॒ धाम॑ ।  अ॒नु॒ष्व॒धमाव॑ह मा॒दय॑स्व॒ स्वाहा॑ कृतं ॅवृषभ वक्षि ह॒व्यं ॥  स॒मु॒द्रा दू॒र्मिर्-मधु॑माꣳ॒॒ उदा॑र-दुपाꣳ॒॒शुना॒ सम॑मृत॒त्व मा॑नट् ।  घृ॒तस्य॒ नाम॒ गुह्यं॒ ॅयदस्ति॑ जि॒ह्वा दे॒वाना॑-म॒मृत॑स्य॒ नाभिः॑ ॥  व॒यं नाम॒ प्रब्र॑वामा घृ॒तेना॒स्मिन्. य॒ज्ञे धा॑रयामा॒ नमो॑भिः ।  उप॑ ब्र॒ह्मा शृ॑णवच्छ॒स्यमा॑नं॒ चतुः॑ शृङ्गो ऽवमीद् गौ॒र ए॒तत् ॥  च॒त्वारि॒ शृङ्गा॒ त्रयो॑ अस्य॒ पादा॒ द्वे शी॒र॒.षे स॒प्त हस्ता॑सो अ॒स्य ।  त्रिधा॑ ब॒द्धो वृ॑ष॒भो रो॑रवीति म॒हो दे॒वो मर्त्याꣳ॒॒ आवि॑वेश ।",
                        "header": "T.A.6.12.2",
                        "id": "27"
                     },
                     {
                        "SamhitaPaata": " त्रिधा॑ हि॒तं प॒णिभि॑र् गु॒ह्यमा॑नं॒ गवि॑-दे॒वासो॑ घृ॒तमन्व॑विन्दन्न् । इन्द्र॒ एकꣳ॒॒ सूर्य॒ एकं॑ जजान वे॒ना देकꣳ॑ स्व॒धया॒ निष्ट॑तक्षुः ॥  यो दे॒वानां᳚ प्रथ॒मं पु॒रस्ता॒द् विश्वा॒धियो॑ रु॒द्रो म॒हर्.षिः॑ । हि॒र॒ण्य॒ग॒र्भं प॑श्यत॒ जाय॑मानꣳ॒॒ सनो॑ दे॒वः शु॒भया॒ स्मृत्या॒ सम्ॅयु॑नक्तु ॥ यस्मा॒त्परं॒ नाप॑र॒ मस्ति॒ किञ्चि॒द्यस्मा॒न् नाणी॑यो॒ न ज्यायो᳚ऽस्ति॒ कश्चि॑त् ।  वृ॒क्ष इ॑व स्तब्धो दि॒वि ति॑ष्ठ॒-त्येक॒स्तेने॒दं पू॒र्णं पुरु॑षेण॒ सर्वं᳚ ॥  न कर्म॑णा न प्र॒जया॒ धने॑न॒ त्यागे॑नैके अमृत॒त्व-मा॑न॒शुः ।  परे॑ण॒ नाकं॒ निहि॑तं॒ गुहा॑यां ॅवि॒भ्राज॑दे॒तद् यत॑यो वि॒शन्ति॑ ॥ वे॒दा॒न्त॒ वि॒ज्ञान॒-सुनि॑श्चिता॒र्थाः सन्या॑स यो॒गाद्यत॑यः शुद्ध॒ सत्त्वाः᳚ ।  ते ब्र॑ह्मलो॒के तु॒ परा᳚न्तकाले॒ परा॑मृता॒त् परि॑मुच्यन्ति॒ सर्वे᳚ ( ) ॥ द॒ह्रं॒ ॅवि॒पा॒पं प॒रमे᳚श्म भूतं॒ ॅयत् पु॑ण्डरी॒कं पु॒रम॑द्ध्य सꣳ॒॒स्थं । त॒त्रा॒पि॒ द॒ह्रं ग॒गनं॑ ॅविशोक॒-स्तस्मि॑न्. यद॒न्तस्त-दुपा॑सित॒व्यं ॥  यो वेदादौ स्व॑रः प्रो॒क्तो॒ वे॒दान्ते॑ च  प्र॒तिष्ठि॑तः । तस्य॑ प्र॒कृति॑-लीन॒स्य॒ यः॒ परः॑ स॒ म॒हेश्व॑रः ।",
                        "header": "T.A.6.12.3",
                        "id": "28"
                     }
                  ],
                  "anuvakkam_id": "12",
                  "id": 0
               },
               {
                  "Korvai": "(अपि॑ वा॒ - सन्त॑ता॒ षट् च॑)",
                  "Panchasat": [
                     {
                        "SamhitaPaata": "स॒ह॒स्र॒शीर्.षं॑ दे॒वं॒ ॅवि॒श्वाक्षं॑ ॅवि॒श्व शं॑ भुवं । विश्वं॑ ना॒राय॑णं दे॒व॒म॒क्षरं॑ पर॒मं प॒दं ॥  वि॒श्वतः॒ पर॑मान्नि॒त्यं॒ ॅवि॒श्वं ना॑राय॒णꣳ ह॑रिं । विश्व॑मे॒वेदं पुरु॑ष॒-स्तद् विश्व॒मुप॑जीवति ॥  पतिं॒ ॅविश्व॑स्या॒त्मेश्व॑रꣳ॒॒ शाश्व॑तꣳ शि॒वम॑च्युतं । ना॒राय॒णं म॑हाज्ञे॒यं॒ ॅवि॒श्वात्मा॑नं प॒राय॑णं ॥  ना॒राय॒ण प॑रो ज्यो॒ति॒रा॒त्मा ना॑रय॒णः प॑रः ।  ना॒राय॒ण प॑रं ब्र॒ह्म॒ त॒त्त्वं ना॑राय॒णः प॑रः । ना॒राय॒ण प॑रो ध्या॒ता॒ ध्या॒नं ना॑राय॒णः प॑रः ॥ यच्च॑ कि॒ञ्चिज्-ज॑गथ् स॒र्वं॒ दृ॒श्यते᳚ श्रूय॒तेऽपि॑ वा ",
                        "header": "T.A.6.13.1",
                        "id": "29"
                     },
                     {
                        "SamhitaPaata": " अन्त॑र् ब॒हिश्च॑ तथ् स॒र्वं॒ ॅव्या॒प्य ना॑राय॒णः स्थि॑तः ॥  अन॑न्त॒ मव्य॑यं क॒विꣳ स॑मु॒द्रेऽन्तं॑ ॅवि॒श्व श॑भुंवं । प॒द्म॒को॒श-प्र॑तीका॒शꣳ॒॒ हृ॒दयं॑ चाप्य॒धोमु॑खं ॥  अधो॑ नि॒ष्ट्या वि॑तस्त्या॒न्ते॒ ना॒भ्यामु॑परि॒ तिष्ठ॑ति ।  ज्वा॒ल॒मा॒ला कु॑लं भा॒ती॒ वि॒श्वस्या॑यत॒नं म॑हत् ॥  सन्त॑तꣳ शि॒लाभि॑स्तु॒ लंब॑त्या कोश॒सन्नि॑भं ।  तस्यान्ते॑ सुषि॒रꣳ सू॒क्ष्मं तस्मि᳚न्थ् स॒र्वं प्रति॑ष्ठितं ॥  तस्य॒ मद्ध्ये॑ म॒हान॑ग्निर् वि॒श्वार्चि॑र् वि॒श्वतो॑ मुखः । सोऽग्र॑भु॒ग् विभ॑जन् ति॒ष्ठ॒न्-नाहा॑र-मज॒रः क॒विः । ति॒र्य॒गू॒र्ध्व म॑धः शा॒यी॒ र॒श्मय॑स्तस्य॒ सन्त॑ता ( ) ॥ स॒न्ता॒पय॑ति स्वं दे॒हमापा॑दतल॒ मस्त॑कः । तस्य॒ मद्ध्ये॒ वह्नि॑शिखा अ॒णीयो᳚र्द्ध्वा व्य॒वस्थि॑तः ॥  नी॒लतो॑ यद॑ मद्ध्य॒स्था॒द् वि॒द्युल्ले॑खेव॒ भास्व॑रा ।  नी॒वार॒ शूक॑वत्त॒न्वी॒ पी॒ता भा᳚स्वत्य॒णूप॑मा ॥  तस्याः᳚ शिखा॒या म॑द्ध्ये प॒रमा᳚त्मा व्य॒वस्थि॑तः ।  स ब्रह्म॒ स शिवः॒ स हरिः॒ सेन्द्रः॒ सोऽक्ष॑रः पर॒मः स्व॒राट् ।",
                        "header": "T.A.6.13.2",
                        "id": "30"
                     }
                  ],
                  "anuvakkam_id": "13",
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "आ॒दि॒त्यो वा ए॒ष ए॒तन् म॒ण्डलं॒ तप॑ति॒ तत्र॒ ता ऋच॒स्तदृ॒चा म॑ण्डलꣳ॒॒ स ऋ॒चां ॅलो॒कोऽथ॒य ए॒ष ए॒तस्मि॑न् म॒ण्डले॒ऽर्चिर् दी॒प्यते॒ तानि॒ सामा॑नि॒ स सा॒म्नां ॅलो॒कोऽथ॒ य ए॒ष ए॒तस्मि॑न् म॒ण्डले॒ऽर्चिषि॒ पुरु॑ष॒स्तानि॒ यजूꣳ॑षि॒ स यजु॑षा मण्डलꣳ॒॒ स यजु॑षां ॅलो॒कः सैषा त्र॒य्येव॑ वि॒द्या त॑पति॒ य ए॒षो᳚ऽन्त-रा॑दि॒त्ये हि॑र॒ण्मयः॒ पुरु॑षः ।",
                        "header": "T.A.6.14.1",
                        "id": "31"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "आ॒दि॒त्यो वै तेज॒ ओजो॒ बलं॒ ॅयश॒-श्चक्षुः॒ श्रोत्र॑मा॒त्मा मनो॑ म॒न्युर्-मनु॑र्-मृ॒त्युः स॒त्यो मि॒त्रो वा॒युरा॑का॒शः प्रा॒णो लो॑कपा॒लः कः किं कं तथ् स॒त्यमन्न॑-म॒मृता॑ जी॒वो विश्वः॑ कत॒मः स्व॑य॒भुं ब्रह्मै॒ तदमृ॑त ए॒ष पुरु॑ष ए॒ष भू॒ताना॒-मधि॑पति॒र्-ब्रह्म॑णः॒ सायु॑ज्यꣳ सलो॒कता॑-माप्नो-त्ये॒तासा॑मे॒व दे॒वता॑नाꣳ॒॒ सायु॑ज्यꣳ सा॒र्.ष्टिताꣳ॑ समान लो॒कता॑-माप्नोति॒ य ए॒वं ॅवेदे᳚त्युप॒निषत् ।",
                        "header": "T.A.6.15.1",
                        "id": "32"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "निध॑नपतये॒ नमः । निध॑नपतान्तिकाय॒ नमः ।  ऊर्द्ध्वाय॒ नमः । ऊर्द्ध्वलिङ्गाय॒ नमः ।  हिरण्याय॒ नमः । हिरण्यलिङ्गाय॒ नमः ।  सुवर्णाय॒ नमः । सुवर्णलिङ्गाय॒ नमः ।  दिव्याय॒ नमः । दिव्यलिङ्गाय॒ नमः ",
                        "header": "T.A.6.16.1",
                        "id": "33"
                     },
                     {
                        "SamhitaPaata": " भवाय॒ नमः । भवलिङ्गाय॒ नमः ।  शर्वाय॒ नमः । शर्वलिङ्गाय॒ नमः ।  शिवाय॒ नमः । शिवलिङ्गाय॒ नमः ।  ज्वलाय॒ नमः । ज्वललिङ्गाय॒ नमः ।  आत्माय॒ नमः । आत्मलिङ्गाय॒ नमः ।  परमाय॒ नमः । परमलिङ्गाय॒ नमः ।  एतथ्सोमस्य॑ सूर्य॒स्य॒ सर्वलिङ्गꣳ॑ स्थाप॒य॒ति॒ पाणिमन्त्रं॑ पवि॒त्रं ।",
                        "header": "T.A.6.16.2",
                        "id": "34"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "स॒द्योजा॒तं प्र॑पद्या॒मि॒ स॒द्योजा॒ताय॒ वै नमो॒ नमः॑ । भ॒वे भ॑वे॒ नाति॑भवे भवस्व॒ मां । भ॒वोद्भ॑वाय॒ नमः॑ ।",
                        "header": "T.A.6.17.1",
                        "id": "35"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "वा॒म॒दे॒वाय॒ नमो᳚ ज्ये॒ष्ठाय॒ नमः॑ श्रे॒ष्ठाय॒ नमो॑ रु॒द्राय॒ नमः॒ काला॑य॒  नमः॒ कल॑विकरणाय॒ नमो॒ बल॑विकरणाय॒ नमो॒ बला॑य॒ नमो॒ बल॑प्रमथनाय॒ नमः॒ सर्व॑भूतदमनाय॒ नमो॑ म॒नोन्म॑नाय॒ नमः॑ ।",
                        "header": "T.A.6.18.1",
                        "id": "36"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "अ॒घोरे᳚भ्योऽथ॒ घोरे᳚भ्यो॒ घोर॒घोर॑तरेभ्यः ।  सर्वे᳚भ्यः सर्व॒ शर्वे᳚भ्यो॒ नम॑स्ते अस्तु रु॒द्ररू॑पेभ्यः ।",
                        "header": "T.A.6.19.1",
                        "id": "37"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "तत्पुरु॑षाय वि॒द्महे॑ महादे॒वाय॑ धीमहि ।  तन्नो॑ रुद्रः प्रचो॒दया᳚त् ।",
                        "header": "T.A.6.20.1",
                        "id": "38"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "ईशानः सर्व॑विद्या॒ना॒- मीश्वरः सर्व॑भूता॒नां॒ ब्रह्माधि॑पति॒र् ब्रह्म॒णोऽधि॑पति॒र् ब्रह्मा॑ शि॒वो मे॑ अस्तु सदाशि॒व्ॐ ।",
                        "header": "T.A.6.21.1",
                        "id": "39"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "नमो हिरण्यबाहवे हिरण्यवर्णाय हिरण्यरूपाय हिरण्यपतये ऽबिंकापतय उमापतये पशुपतये॑ नमो॒ नमः ।",
                        "header": "T.A.6.22.1",
                        "id": "40"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "ऋ॒तꣳ स॒त्यं प॑रं ब्र॒ह्म॒ पु॒रुषं॑ कृष्ण॒पिङ्ग॑लं । ऊ॒र्द्ध्वरे॑तं ॅवि॑रूपा॒क्षं॒ ॅवि॒श्वरू॑पाय॒ वै नमो॒ नमः॑ ।",
                        "header": "T.A.6.23.1",
                        "id": "41"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "सर्वो॒ वै रु॒द्रस्तस्मै॑ रु॒द्राय॒ नमो॑ अस्तु ।  पुरु॑षो॒ वै रु॒द्रः सन्म॒हो नमो॒ नमः॑ ।  विश्वं॑ भू॒तं भुव॑नं चि॒त्रं ब॑हु॒धा जा॒तं जाय॑मानं च॒ यत् । सर्वो॒ ह्ये॑ष रु॒द्रस्तस्मै॑ रु॒द्राय॒ नमो॑ अस्तु ।",
                        "header": "T.A.6.24.1",
                        "id": "42"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "कद्रु॒द्राय॒ प्रचे॑तसे मी॒ढुष्ट॑माय॒ तव्य॑से । वो॒चेम॒ शन्त॑मꣳ हृ॒दे ॥ सर्वो॒ह्ये॑ष रु॒द्रस्तस्मै॑ रु॒द्राय॒ नमो॑ अस्तु ।",
                        "header": "T.A.6.25.1",
                        "id": "43"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "यस्य॒ वै क॑ङ्कत्यग्नि-होत्र॒हव॑णी भवति॒ प्रत्ये॒वा-स्याहु॑तय-स्तिष्ठ॒न्त्यथो॒ प्रति॑ष्ठित्यै ।",
                        "header": "T.A.6.26.1",
                        "id": "44"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": " (ठिस् ए꣡पन्सिऒन् इस् अप्पॆअरिन्ग् इन् ट्.श्.1.2.14.1 fऒर् कृ॒णु॒ष्व पाज॒ इति॒ पञ्च॑ । )  कृ॒णु॒ष्व पाजः॒ प्रसि॑ति॒न्न पृ॒थ्वीं ॅया॒हि राजे॒ वा॑मवाꣳ॒॒ इभे॑न । तृ॒ष्वीमनु॒ प्रसि॑तिं द्रूणा॒नोऽस्ता॑ऽसि॒ विद्ध्य॑ र॒क्ष स॒स्तपि॑ष्ठैः ॥ 1  तव॑ भ्र॒मास॑ आशु॒या प॑त॒न्त्यनु॑ स्पृश धृष॒ता शोशु॑चानः । तपूꣳ॑ष्यग्ने जु॒ह्वा॑ पत॒गांन स॑न्दितो॒ विसृ॑ज॒ विष्व॑ गु॒ल्काः ॥ 2   प्रति॒स्पशो॒ विसृ॑ज॒ तूर्णि॑ तमो॒ भवा॑ पा॒युर् वि॒शो अ॒स्या अद॑ब्धः । यो नो॑ दू॒रे अ॒घशꣳ॑सो॒ यो अन्त्य॑ग्ने॒ माकि॑ष्टे॒ व्यथि॒रा  द॑धर्.षीत् ॥ 3   उद॑ग्ने तिष्ठ॒ प्रत्या त॑नुष्व॒न्य॑ मित्राꣳ॑ ओषतात् तिग्महेते । यो नो॒ अरा॑तिꣳ समिधान च॒क्रे नी॒चातं ध॑क्ष्यत॒ सन्न शुष्कं᳚ ॥ 4  ऊ॒र्द्ध्वो भ॑व॒ प्रति॑विद्॒ध्या-ध्य॒स्मदा॒ विष्कृ॑णुष्व॒ दैव्या᳚न्यग्ने । अव॑स्थि॒रा त॑नुहि यातु॒ जूनां᳚ जा॒मिमजा॑मिं॒ प्रमृ॑णीहि॒ शत्रून्॑ ॥ 5  कृ॒णु॒ष्व पाज॒ इति॒ पञ्च॑ ।",
                        "header": "T.A.6.27.1",
                        "id": "45"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "अदि॑तिर्-दे॒वा ग॑न्ध॒र्वा म॑नु॒ष्याः᳚ पि॒तरो-ऽसु॑रा॒-स्तेषाꣳ॑ सर्व भू॒तानां᳚ मा॒ता मे॒दिनी॑ मह॒ता म॒ही सा॑वि॒त्री गा॑य॒त्री जग॑त्यु॒र्वी पृ॒थ्वी ब॑हु॒ला विश्वा॑ भू॒ता क॑त॒मा काया सा स॒त्ये-त्य॒मृतेति॑ वसि॒ष्ठः ।",
                        "header": "T.A.6.28.1",
                        "id": "46"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "आपो॒ वा इ॒दꣳ सर्वं॒ ॅविश्वा॑ भू॒तान्यापः॑ प्रा॒णा वा आपः॑ प॒शव॒ आपोऽन्न॒मापो -ऽमृ॑त॒मापः॑ स॒म्राडापो॑ वि॒राडापः॑ स्व॒राडापः॒ छन्दाꣳ॒॒स्यापो॒ ज्योतीꣳ॒॒ष्यापो॒ यजूꣳ॒॒ष्यापः॑ स॒त्यमापः॒ सर्वा॑ दे॒वता॒ आपो॒ भूर्भुव॒स्सुव॒राप॒ ॐ ।",
                        "header": "T.A.6.29.1",
                        "id": "47"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "आपः॑ पुनन्तु पृथि॒वीं पृ॑थि॒वी पू॒ता पु॑नातु॒ मां ।  पु॒नन्तु॒ ब्रह्म॑ण॒स्पति॒र् ब्रह्म॑ पू॒ता पु॑नातु॒  मां ॥   यदुच्छि॑ष्ट॒-मभो᳚ज्यं॒ ॅयद्वा॑ दु॒श्चरि॑तं॒ मम॑ । सर्वं॑ पुनन्तु॒ मामापो॑-ऽस॒ताञ्च॑ प्रति॒ग्रहꣳ॒॒ स्वाहा᳚ ।",
                        "header": "T.A.6.30.1",
                        "id": "48"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "अग्निश्च मा मन्युश्च मन्युपतयश्च मन्यु॑कृते॒भ्यः ।  पापेभ्यो॑ रक्ष॒न्तां । यदह्ना पाप॑मका॒र्॒.षं ।  मनसा वाचा॑ हस्ता॒भ्यां । पद्भ्या-मुदरे॑ण शि॒श्ना ।  अह॒स्तद॑वलु॒पंतु । यत्किञ्च॑ दुरि॒तं मयि॑ ।  इदमह-माममृ॑त यो॒नौ ।  सत्ये ज्योतिषि जुहो॑मि स्वा॒हा ।",
                        "header": "T.A.6.31.1",
                        "id": "49"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "सूर्यश्च मा मन्युश्च मन्युपतयश्च मन्यु॑कृते॒भ्यः । पापेभ्यो॑ रक्ष॒न्तां । यद्रात्रिया पाप॑मका॒र्॒.षं ।  मनसा वाचा॑ हस्ता॒भ्यां । पद्भ्या-मुदरे॑ण शि॒श्ना ।  रात्रि॒-स्तद॑वलु॒पंतु । यत्किञ्च॑ दुरि॒तं मयि॑ ।  इदमह-माममृ॑त यो॒नौ । सूर्ये ज्योतिषि जुहो॑मि स्वा॒हा ।",
                        "header": "T.A.6.32.1",
                        "id": "50"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "ओमित्येकाक्ष॑रं ब्र॒ह्म । अग्निर्देवता ब्रह्म॑ इत्या॒र्.षं । गायत्रं छन्दं परमात्मं॑ सरू॒पं । सायुज्यं ॅवि॑नियो॒गं ।",
                        "header": "T.A.6.33.1",
                        "id": "51"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "आया॑तु॒ वर॑दा दे॒वी॒ अ॒क्षरं॑ ब्रह्म॒ संमि॑तं ।  गा॒य॒त्रीं᳚ छन्द॑सां मा॒तेदं ब्र॑ह्म जु॒षस्व॑ मे ।  यदह्ना᳚त् कुरु॑ते पा॒पं॒ तदह्ना᳚त् प्रति॒मुच्य॑ते ।  यद् रात्रिया᳚त् कुरु॑ते पा॒पं॒ तद् रात्रिया᳚त् प्रति॒मुच्य॑ते ।  सर्व॑ व॒र्णे म॑हादे॒वि॒ स॒न्ध्या वि॑द्ये स॒रस्व॑ति ।",
                        "header": "T.A.6.34.1",
                        "id": "52"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "ओजो॑ऽसि॒ सहो॑ऽसि॒ बल॑मसि॒ भ्राजो॑ऽसि दे॒वानां॒ धाम॒नामा॑॑ऽसि॒ विश्व॑मसि वि॒श्वायुः॒ सर्व॑मसि स॒र्वायु-रभिभूर्ॐ-गायत्री-मावा॑हया॒मि॒  सावित्री-मावा॑हया॒मि॒ सरस्वती-मावा॑हया॒मि॒ छन्दर्.षी-नावा॑हया॒मि॒ श्रिय-मावा॑हया॒मि॒ गायत्रिया गायत्री छन्दो विश्वामित्र ऋषिः सविता देवताऽग्निर्मुखं ब्रह्मा शिरो विष्णुर्.हृदयꣳ रुद्रः  शिखा पृथिवीयोनिः प्राणापान-व्यानोदान-समाना सप्राणा श्वेतवर्णा साङ्ख्यायन-सगोत्रा गायत्री चतुर्विꣳशत्यक्षरा त्रिपदा॑ षट्कु॒क्षिः॒ पञ्च शीर्.षोपनयने वि॑नियो॒ग॒,  ॐ भूः । ॐ भुवः । ओꣳ सुवः । ॐ महः । ॐ जनः ।  ॐ तपः । ओꣳ स॒त्यं । ॐ तथ् स॑वि॒तुर्वरे᳚ण्यं॒ भर्गो॑ दे॒वस्य॑ धीमहि ।  धियो॒ यो नः॑ प्रचो॒दया᳚त् ।  ओमापो॒ ज्योती॒ रसो॒ऽमृतं॒ ब्रह्म॒ भूर्भुव॒स्सुव॒र्ॐ ।",
                        "header": "T.A.6.35.1",
                        "id": "53"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "उ॒त्तमे॑ शिख॑रे जा॒ते॒ भू॒म्यां प॑र्वत॒ मूर्द्ध॑नि ।  ब्रा॒ह्मणे᳚भ्यो-ऽभ्य॑नुज्ञा॒ता॒ ग॒च्छ दे॑वि य॒थासु॑खं ॥ स्तुतो मया वरदा वे॑दमा॒ता॒ प्रचोदयन्ती पवने᳚ द्विजा॒ता । आयुः पृथिव्यां-द्रविणं ब्र॑ह्मव॒र्च॒सं॒ मह्यं दत्वा प्रजातुं  ब्र॑ह्मलो॒कं ।",
                        "header": "T.A.6.36.1",
                        "id": "54"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "घृणिः॒ सूर्य॑ आदि॒त्यो न प्रभा॑-वा॒त्यक्ष॑रं । मधु॑क्षरन्ति॒ तद् र॑सं । स॒त्यं ॅवै तद् रस॒-मापो॒ ज्योती॒रसो॒ऽमृतं॒ ब्रह्म॒  भूर्भुव॒स्सुव॒र्ॐ ।",
                        "header": "T.A.6.37.1",
                        "id": "55"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "ब्रह्म॑ मेतु॒॒ मां । मधु॑ मेतु॒ मां । ब्रह्म॑-मे॒व मधु॑ मेतु॒ मां ॥ यास्ते॑ सोम प्र॒जाव॒थ्सो-ऽभि॒सो अ॒हं । दुःष्व॑प्न॒हन् दु॑रुष्वह ।  यास्ते॑ सोम प्रा॒णाꣳस्तां जु॑होमि ॥  त्रिसु॑पर्ण॒ मया॑चितं ब्राह्म॒णाय॑ दद्यात् । ब्र॒ह्म॒ह॒त्यां ॅवा ए॒ते घ्न॑न्ति ।  ये ब्रा᳚ह्म॒णा-स्त्रिसु॑पर्णं॒ पठ॑न्ति । ते सोमं॒ प्राप्नु॑वन्ति । आ॒स॒ह॒स्रात् प॒क्तिं पुन॑न्ति । ॐ ।",
                        "header": "T.A.6.38.1",
                        "id": "56"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "ब्रह्म॑ मे॒धया᳚ । मधु॑ मे॒धया᳚ । ब्रह्म॑मे॒व मधु॑ मे॒धया᳚ ॥ अ॒द्या नो॑ देव सवितः प्र॒जाव॑थ्सावीः॒ सौभ॑गं । परा॑ दुः॒ष्वप्नि॑यꣳ सुव । विश्वा॑नि देव सवितर्-दुरि॒तानि॒ परा॑सुव । यद् भ॒द्रं तन्म॒ आसु॑व ॥ मधु॒वाता॑ ऋताय॒ते मधु॑क्षरन्ति॒ सिन्ध॑वः । माद्ध्वी᳚र्नः स॒न्त्वोष॑धीः । मधु॒नक्त॑ मु॒तोषसि॒ मधु॑म॒त् पार्थि॑वꣳ॒॒ रजः॑ । मधु॒द्यौर॑स्तु नः पि॒ता । मधु॑मान्नो॒ वन॒स्पति॒र्-मधु॑माꣳ अस्तु॒ सूर्यः॑ ।  माद्ध्वी॒ र्गावो॑ भवन्तु नः ॥  य इ॒मं त्रिसु॑पर्ण॒-मया॑चितं ब्राह्म॒णाय॑ दद्यात् ।  भ्रू॒ण॒ह॒त्यां ॅवा ए॒ते घ्न॑न्ति । ये ब्रा᳚ह्म॒णा-स्त्रिसु॑पर्णं॒ पठ॑न्ति । ते सोमं॒ प्राप्नु॑वन्ति । आ॒स॒ह॒स्रात् प॒क्तिं पुन॑न्ति । ॐ ।",
                        "header": "T.A.6.39.1",
                        "id": "57"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "ब्रह्म॑ मे॒धवा᳚ । मधु॑ मे॒धवा᳚ । ब्रह्म॑मे॒व मधु॑ मे॒धवा᳚ ॥ ब्र॒ह्मा दे॒वानां᳚ पद॒वीः क॑वी॒ना-मृषि॒र् विप्रा॑णां महि॒षो मृ॒गाणां᳚ ।  श्ये॒नो गृद्ध्रा॑णाꣳ॒॒ स्वधि॑ति॒र्-वना॑नाꣳ॒॒ सोमः॑ प॒वित्र॒॒-मत्ये॑ति॒ रेभन्न्॑ ॥  हꣳ॒॒सः शु॑चि॒षद् वसु॑रन्तरिक्ष॒ सद्धोता॑- वेदि॒ष-दति॑थिर्-दुरोण॒सत् ।  नृ॒षद्व॑र॒-सदृ॑त॒-सद् व्यो॑म॒-सद॒ब्जा- गो॒जा ऋ॑त॒जा अ॑द्रि॒जा ऋ॒तं बृ॒हत् ॥ ऋ॒चेत्वा॑ रु॒चेत्वा॒ समिथ् स्र॑वन्ति स॒रितो॒ न धेना᳚: ।  अ॒न्तर्. हृ॒दा मन॑सा पू॒यमा॑नाः ।  घृ॒तस्य॒ धारा॑ अ॒भिचा॑कशीमि ।  हि॒र॒ण्ययो॑ वेत॒सो मद्ध्य॑ आसां ।  तस्मि᳚न्थ् सुप॒र्णो म॑धु॒कृत् कु॑ला॒यी भज॑न्नास्ते॒ मधु॑ दे॒वता᳚भ्यः ।  तस्या॑ सते॒ हर॑यः स॒प्ततीरे᳚ स्व॒धां दुहा॑ना अ॒मृत॑स्य॒ धारां᳚ । य इ॒दं त्रिसु॑पर्ण॒-मया॑चितं ब्राह्म॒णाय॑ दद्यात् । वी॒र॒ह॒त्यां ॅवा ए॒ते घ्न॑न्ति । ये ब्रा᳚ह्म॒णा-स्त्रिसु॑पर्णं॒ पठ॑न्ति ।  ते सोमं॒ प्राप्नु॑वन्ति । आ॒स॒ह॒स्रात् पं॒क्तिं पुन॑न्ति । ॐ ।",
                        "header": "T.A.6.40.1",
                        "id": "58"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "मे॒धादे॒वी जु॒षमा॑णा न॒ आगा᳚द् वि॒श्वाची॑ भ॒द्रा सु॑मन॒स्य मा॑ना । त्वया॒ जुष्टा॑ नु॒दमा॑ना दु॒रुक्ता᳚न् बृ॒हद्व॑देम वि॒दथे॑ सु॒वीराः᳚ ॥  त्वया॒ जुष्ट॑ ऋ॒षिर् भ॑वति देवि॒ त्वया॒ ब्रह्मा॑ऽऽग॒तश्री॑ रु॒त त्वया᳚ । त्वया॒ जुष्ट॑श्चि॒त्रं ॅवि॑न्दते वसु॒ सा नो॑ जुषस्व॒ द्रवि॑णो नमेधे ।",
                        "header": "T.A.6.41.1",
                        "id": "59"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "मे॒धां म॒ इन्द्रो॑ ददातु मे॒धां दे॒वी सर॑स्वती ।  मे॒धां मे॑ अ॒श्विना॑-वु॒भावाध॑त्तां॒ पुष्क॑रस्रजा ॥ अ॒फ्स॒रासु॑ च॒ या मे॒धा ग॑न्ध॒र्वेषु॑ च॒ यन्मनः॑ ।  दैवीं᳚ मे॒धा सर॑स्वती॒ सा मां᳚ मे॒धा सु॒रभि॑र् जुषताꣳ॒॒ स्वाहा᳚ ।",
                        "header": "T.A.6.42.1",
                        "id": "60"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "आमां᳚ मे॒धा सु॒रभि॑र् वि॒श्वरू॑पा॒ हिर॑ण्यवर्णा॒ जग॑ती जग॒म्या । ऊर्ज॑स्वती॒ पय॑सा॒ पिन्व॑माना॒ सा मां᳚ मे॒धा सु॒प्रती॑का जुषन्तां ।",
                        "header": "T.A.6.43.1",
                        "id": "61"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "मयि॑ मे॒धां मयि॑ प्र॒जां मय्य॒ग्निस्तेजो॑ दधातु॒ मयि॑ मे॒धां मयि॑ प्र॒जां मयीन्द्र॑ इन्द्रि॒यं द॑धातु॒ मयि॑ मे॒धां मयि॑ प्र॒जां मयि॒ सूर्यो॒ भ्राजो॑ दधातु ।",
                        "header": "T.A.6.44.1",
                        "id": "62"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "अपै॑तु मृ॒त्यु-र॒मृत॑न्न॒ आग॑न् वैवस्व॒तो नो॒ अभ॑यङ्कृणोतु । प॒र्णं ॅवन॒स्पते॑ रिवा॒भिनः॑ शीयताꣳ र॒यिः सच॑तान्नः॒ शची॒पतिः॑ ।",
                        "header": "T.A.6.45.1",
                        "id": "63"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "परं॑ मृत्यो॒ अनु॒ परे॑हि॒ पन्थां॒ ॅयस्ते॒स्व इत॑रो देव॒याना᳚त् । चक्षु॑ष्मते शृण्व॒ते ते᳚ ब्रवीमि॒ मानः॑ प्र॒जाꣳ री॑रिषो॒ मोत वी॒रान् ।",
                        "header": "T.A.6.46.1",
                        "id": "64"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "वातं॑ प्रा॒णं मन॑सा॒ न्वार॑भामहे प्र॒जाप॑तिं॒ ॅयो भुव॑नस्य गो॒पाः । सनो॑ मृ॒त्यो स्त्रा॑यतां॒ पात्वꣳह॑सो॒ ज्योग् जी॒वा ज॒राम॑शीमहि ।",
                        "header": "T.A.6.47.1",
                        "id": "65"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "अ॒मु॒त्र॒ भूया॒दध॒ यद्य॒मस्य॒ बृह॑स्पते अ॒भिश॑स्ते॒र मु॑ञ्चः । प्रत्यौ॑हता म॒श्विना॑ मृ॒त्यु म॑स्माद् दे॒वाना॑मग्ने भि॒षजा॒ शची॑भिः ।",
                        "header": "T.A.6.48.1",
                        "id": "66"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "हरिꣳ॒॒ हर॑न्त॒- मनु॑यन्ति दे॒वा विश्व॒स्येशा॑नं ॅवृष॒भं म॑ती॒नां । ब्रह्म॒ सरू॑प॒-मनु॑मे॒दमा॑गा॒-दय॑नं॒ मा विव॑धी॒र् विक्र॑मस्व ।",
                        "header": "T.A.6.49.1",
                        "id": "67"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "शल्कै॑र॒ग्नि-मि॑न्धा॒न उ॒भौ लो॒कौ स॑नेम॒हं ।  उ॒भयो᳚ र्लो॒कया॑र्. ऋ॒ध्द्वाऽति॑ मृ॒त्युं त॑राम्य॒हं ।",
                        "header": "T.A.6.50.1",
                        "id": "68"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "मा छि॑दो मृत्यो॒ मा व॑धी॒र्मा मे॒ बलं॒ ॅविवृ॑हो॒ मा प्रमो॑षीः । प्र॒जां मा मे॑ रीरिष॒ आयु॑रुग्र नृ॒चक्ष॑सं त्वा ह॒विषा॑ विधेम ।",
                        "header": "T.A.6.51.1",
                        "id": "69"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "मा नो॑ म॒हान्त॑मु॒त मा नो॑ अर्भ॒कं मा न॒ उक्ष॑न्तमु॒त मा न॑ उक्षि॒तं ।  मा नो॑ वधीः पि॒तरं॒ मोत मा॒तरं॑ प्रि॒या मा न॑स्त॒नुवो॑ रुद्र रीरिषः ।",
                        "header": "T.A.6.52.1",
                        "id": "70"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "मा न॑स्तो॒के तन॑ये॒ मा न॒ आयु॑षि॒ मा नो॒ गोषु॒ मा नो॒ अश्वे॑षु रीरिषः । वी॒रान्मा नो॑ रुद्र भामि॒तोव॑धीर्.-ह॒विष्म॑न्तो॒ नम॑सा विधेम ते ।",
                        "header": "T.A.6.53.1",
                        "id": "71"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "प्रजा॑पते॒ न त्वदे॒ता-न्य॒न्यो विश्वा॑ जा॒तानि॒ परि॒ता ब॑भूव । यत् का॑मास्ते जुहु॒मस्तन्नो॑ अस्तु व॒यꣳ स्या॑म॒ पत॑यो रयी॒णां ।",
                        "header": "T.A.6.54.1",
                        "id": "72"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "स्व॒स्ति॒दा वि॒शस्पति॑र् वृत्र॒हा विमृधो॑ व॒शी ।  वृषेन्द्रः॑ पु॒र ए॑तु नस्स्वस्ति॒दा अ॑भयं क॒रः ।",
                        "header": "T.A.6.55.1",
                        "id": "73"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "त्र्यं॑बकं ॅयजामहे सुग॒न्धिं पु॑ष्टि॒वर्द्ध॑नं । उ॒र्वा॒रु॒कमि॑व॒ बन्ध॑नान्-मृ॒त्योर् मु॑क्षीय॒ माऽमृता᳚त् ।",
                        "header": "T.A.6.56.1",
                        "id": "74"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "ये ते॑ स॒हस्र॑म॒युतं॒ पाशा॒ मृत्यो॒ मर्त्या॑य॒ हन्त॑वे । तान्. य॒ज्ञ्स्य॑ मा॒यया॒ सर्वा॒नव॑ यजामहे ।",
                        "header": "T.A.6.57.1",
                        "id": "75"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "मृ॒त्यवे॒ स्वाहा॑ मृ॒त्यवे॒ स्वाहा᳚ ।",
                        "header": "T.A.6.58.1",
                        "id": "76"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "दे॒वकृ॑त॒स्यैन॑सो-ऽव॒यज॑नमसि॒ स्वाहा᳚ ।  म॒नु॒ष्य॑कृत॒स्यैन॑सो ऽव॒यज॑नमसि॒ स्वाहा᳚ ।  पि॒तृकृ॑त॒स्यैन॑सो ऽव॒यज॑नमसि॒ स्वाहा᳚ ।  आ॒त्मकृ॑त॒स्यैन॑सो ऽव॒यज॑नमसि॒ स्वाहा᳚ ।  अ॒न्यकृ॑त॒स्यैन॑सो ऽव॒यज॑नमसि॒ स्वाहा᳚ ।  अ॒स्मत्कृ॑त॒स्यैन॑सो ऽव॒यज॑नमसि॒ स्वाहा᳚ ।  यद्दि॒वा च॒ नक्तं॒ चैन॑श्चकृ॒म तस्या॑ व॒यज॑नमसि॒ स्वाहा᳚ ।  यथ् स्व॒पन्त॑श्च॒ जाग्र॑त॒-श्चैन॑श्च-कृ॒म तस्या॑ व॒यज॑नमसि॒ स्वाहा᳚ ।  यथ् सु॒षुप्त॑श्च॒ जाग्र॑त॒-श्चैन॑श्च-कृ॒म तस्या॑ व॒यज॑नमसि॒ स्वाहा᳚ ।  यद् वि॒द्वाꣳस॒श्चा वि॑द्वाꣳस॒श्चैन॑श्च-कृ॒म तस्या॑ व॒यज॑नमसि॒ स्वाहा᳚ ।  एनस एनसो वयजनम॑सि स्वा॒हा ।",
                        "header": "T.A.6.59.1",
                        "id": "77"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "यद्वो॑ देवाश्चकृ॒म जि॒ह्वया॑ गु॒रुमन॑सो वा॒ प्रयु॑ती देव॒ हेड॑नं ।  अरा॑वा॒यो नो॑ अ॒भिदु॑च्छुना॒यते॒ तस्मि॒न् तदेनो॑ वसवो॒ निधे॑तन॒ स्वाहा᳚ ।",
                        "header": "T.A.6.60.1",
                        "id": "78"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "कामोऽकार्.षी᳚न् नमो॒ नमः ।  कामोऽकार्.षीत् कामः करोति नाहं करोमि  कामः कर्त्ता नाहं कर्त्ता कामः॑ कार॒यिता नाहं॑ कार॒यिता एष ते काम कामा॑य स्वा॒हा ।",
                        "header": "T.A.6.61.1",
                        "id": "79"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "मन्युरकार्.षी᳚न् नमो॒ नमः ।  मन्युरकार्.षीन् मन्युः करोति नाहं करोमि मन्युः कर्त्ता नाहं कर्त्ता मन्युः॑ कार॒यिता नाहं॑ कार॒यिता एष ते मन्यो मन्य॑वे स्वा॒हा ।",
                        "header": "T.A.6.62.1",
                        "id": "80"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "तिलाञ्जुहोमि सरसाꣳ सपिष्टान् गन्धार मम चित्ते रम॑न्तु स्वा॒हा ॥ गावो हिरण्यं धनमन्नपानꣳ सर्वेषाꣳ श्रि॑यै स्वा॒हा ॥ श्रियञ्च लक्ष्मिञ्च पुष्टिञ्च कीर्त्तिं॑ चा नृ॒ण्यतां ।  ब्रह्मण्यं ब॑हुपु॒त्रतां । श्रद्धामेधे प्रजाः सन्ददा॑तु स्वा॒हा ।",
                        "header": "T.A.6.63.1",
                        "id": "81"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "तिलाः कृष्णा-स्ति॑लाः श्वे॒ता॒-स्तिलाः सौम्या व॑शानु॒गाः ।  तिलाः पुनन्तु॑ मे पा॒पं॒ ॅयत्किञ्चिद् दुरितं म॑यि स्वा॒हा ॥ चोर॒स्यान्नं न॑वश्रा॒द्धं॒ ब्र॒ह्म॒हा गु॑रुत॒ल्पगः । गोस्तेयꣳ स॑रापा॒नं॒ भ्रूणहत्या तिला शान्तिꣳ शमय॑न्तु स्वा॒हा ॥  श्रीश्च लक्ष्मीश्च पुष्टीश्च कीर्त्तिं॑ चा नृ॒ण्यतां ।  ब्रह्मण्यं ब॑हुपु॒त्रतां ।  श्रद्धामेधे प्रज्ञातु जातवेदः संददा॑तु स्वा॒हा ।",
                        "header": "T.A.6.64.1",
                        "id": "82"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "प्राणापान-व्यानोदान-समाना मे॑ शुद्ध्य॒न्तां॒  ज्योति॑ र॒हं ॅवि॒रजा॑ विपा॒प्मा भू॑यासꣳ॒॒ स्वाहा᳚ ॥  वाङ्-मन-श्चक्षुः-श्रोत्र-जिह्वा-घ्राण-रेतो-बुद्ध्याकूतिः सङ्कल्पा मे॑ शुद्ध्य॒न्तां॒ ज्योति॑ र॒हं ॅवि॒रजा॑ विपा॒प्मा भू॑यासꣳ॒॒ स्वाहा᳚ ॥  त्वक्-चर्म-माꣳस-रुधिर-मेदो-मज्जा-स्नायवो-ऽस्थीनि  मे॑ शुद्ध्य॒न्तां॒ ज्योति॑ र॒हं ॅवि॒रजा॑ विपा॒प्मा भू॑यासꣳ॒॒ स्वाहा᳚ ॥  शिरः पाणि पाद पार्श्व पृष्ठो-रूदर-जङ्घ-शिश्र्नोपस्थ पायवो मे॑ शुद्ध्य॒न्तां॒ ज्योति॑ र॒हं ॅवि॒रजा॑ विपा॒प्मा भू॑यासꣳ॒॒ स्वाहा᳚ ॥  उत्तिष्ठ पुरुष हरित-पिङ्गल लोहिताक्षि देहि देहि ददापयिता मे॑ शुद्ध्य॒न्तां॒ ज्योति॑ र॒हं ॅवि॒रजा॑ विपा॒प्मा भू॑यासꣳ॒॒ स्वाहा᳚ ।",
                        "header": "T.A.6.65.1",
                        "id": "83"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "पृथिव्याप स्तेजो वायु-राकाशा मे॑ शुद्ध्य॒न्तां॒  ज्योति॑ र॒हं ॅवि॒रजा॑ विपा॒प्मा भू॑यासꣳ॒॒ स्वाहा᳚ ॥  शब्द-स्पर्.श-रूपरस-गन्धा मे॑ शुद्ध्य॒न्तां॒  ज्योति॑ र॒हं ॅवि॒रजा॑ विपा॒प्मा भू॑यासꣳ॒॒ स्वाहा᳚ ॥  मनो-वाक्-काय-कर्माणि मे॑ शुद्ध्य॒न्तां॒  ज्योति॑ र॒हं ॅवि॒रजा॑ विपा॒प्मा भू॑यासꣳ॒॒ स्वाहा᳚ ॥  अव्यक्तभावै-र॑हङ्का॒र॒र् ज्योति॑ र॒हं ॅवि॒रजा॑ विपा॒प्मा भू॑यासꣳ॒॒ स्वाहा᳚ ॥  आत्मा मे॑ शुद्ध्य॒न्तां॒ ज्योति॑ र॒हं ॅवि॒रजा॑ विपा॒प्मा भू॑यासꣳ॒॒ स्वाहा᳚ ॥  अन्तरात्मा मे॑ शुद्ध्य॒न्तां॒ ज्योति॑ र॒हं ॅवि॒रजा॑ विपा॒प्मा भू॑यासꣳ॒॒ स्वाहा᳚ ॥  परमात्मा मे॑ शुद्ध्य॒न्तां॒ ज्योति॑ र॒हं ॅवि॒रजा॑ विपा॒प्मा भू॑यासꣳ॒॒ स्वाहा᳚ ॥  क्षु॒धे स्वाहा᳚ ॥ क्षुत्पि॑पासाय॒ स्वाहा᳚ ॥  विवि॑ट्यै॒ स्वाहा᳚ ॥ ऋग्वि॑धानाय॒ स्वाहा᳚ ॥ क॒षो᳚त्काय॒ स्वाहा᳚ ॥  क्षु॒त्पि॒पा॒साम॑लं ज्ये॒ष्ठा॒म॒ल॒क्ष्मीर् ना॑शया॒म्यहं ।  अभू॑ति॒-मस॑मृद्धि॒ञ्च॒ सर्वां (सर्वा) निर्णुद मे पाप्मा॑नꣳ स्वा॒हा ॥  अन्नमय-प्राणमय-मनोमय-विज्ञानमय-मानन्दमय-मात्मा मे॑ शुद्ध्य॒न्तां॒ ज्योति॑ र॒हं ॅवि॒रजा॑ विपा॒प्मा भू॑यासꣳ॒॒ स्वाहा᳚ ।",
                        "header": "T.A.6.66.1",
                        "id": "84"
                     }
                  ],
                  "id": 0
               },
               {
                  "Korvai": "(ओ॒ष॒धि॒व॒न॒स्प॒तिभ्यः॒ स्वाहा॒ - ऽन्तरि॑क्षाय॒ स्वाहा॒ - नमो॑ रु॒द्राय॑ पशु॒पत॑ये॒ स्वाहा॑ - वि॒तुद॑स्य॒ प्रेष्या॒ एकं॑ च)",
                  "Panchasat": [
                     {
                        "SamhitaPaata": "अ॒ग्नये॒ स्वाहा᳚ । विश्वे᳚भ्यो दे॒वेभ्यः॒ स्वाहा᳚ । ध्रु॒वाय॑ भू॒माय॒ स्वाहा᳚ । ध्रु॒व॒क्षित॑ये॒ स्वाहा᳚ । अ॒च्यु॒त॒क्षित॑ये॒ स्वाहा᳚ । अ॒ग्नये᳚ स्विष्ट॒कृते॒ स्वाहा᳚ ॥ धर्मा॑य॒ स्वाहा᳚ । अध॑र्माय॒ स्वाहा᳚ । अ॒द्भ्यः स्वाहा᳚ । ओ॒ष॒धि॒व॒न॒स्प॒तिभ्यः॒ स्वाहा᳚ ",
                        "header": "T.A.6.67.1",
                        "id": "85"
                     },
                     {
                        "SamhitaPaata": " र॒क्षो॒दे॒व॒ज॒नेभ्यः॒ स्वाहा᳚ ।  गृह्या᳚भ्यः॒ स्वाहा᳚ । अ॒व॒साने᳚भ्यः॒ स्वाहा᳚ । अ॒व॒सान॑पतिभ्यः॒ स्वाहा᳚ ।  स॒र्व॒भू॒तेभ्यः॒ स्वाहा᳚ । कामा॑य॒ स्वाहा᳚ । अ॒न्तरि॑क्षाय॒ स्वाहा᳚ । यदेज॑ति॒ जग॑ति॒ यच्च॒ चेष्ट॑ति॒ नाम्नो॑ भा॒गोऽयं नाम्ने॒ स्वाहा᳚ ।  पृ॒थि॒व्यै स्वाहा᳚ । अ॒न्तरि॑क्षाय॒ स्वाहा᳚ ",
                        "header": "T.A.6.67.2",
                        "id": "86"
                     },
                     {
                        "SamhitaPaata": " दि॒वे स्वाहा᳚ । सूर्या॑य॒ स्वाहा᳚ । च॒न्द्रम॑से॒ स्वाहा᳚ । नक्ष॑त्रेभ्यः॒ स्वाहा᳚ । इन्द्रा॑य॒ स्वाहा᳚ । बृह॒स्पत॑ये॒ स्वाहा᳚ । प्र॒जाप॑तये॒ स्वाहा᳚ ।  ब्रह्म॑णे॒ स्वाहा᳚ । स्व॒धा पि॒तृभ्यः॒ स्वाहा᳚ ।  नमो॑ रु॒द्राय॑ पशु॒पत॑ये॒ स्वाहा᳚ ",
                        "header": "T.A.6.67.3",
                        "id": "87"
                     },
                     {
                        "SamhitaPaata": " दे॒वेभ्यः॒ स्वाहा᳚ । पि॒तृभ्यः॑ स्व॒धाऽस्तु॑ । भू॒तेभ्यो॒ नमः॑ । म॒नु॒ष्ये᳚भ्यो॒ हन्ता᳚ । प्र॒जाप॑तये॒ स्वाहा᳚ । प॒र॒मे॒ष्ठिने॒ स्वाहा᳚ ॥  यथा कू॑पः श॒तधा॑रः स॒हस्र॑धारो॒ अक्षि॑तः ।  ए॒वा मे॑ अस्तु धा॒न्यꣳ स॒हस्र॑धार॒-मक्षि॑तं । धन॑धान्यै॒ स्वाहा᳚ ॥  ये भू॒ताः प्र॒चर॑न्ति॒ दिवा॒नक्तं॒ बलि॑-मि॒च्छन्तो॑ वि॒तुद॑स्य॒ प्रेष्याः᳚ ( ) । तेभ्यो॑ ब॒लिं पु॑ष्टि॒कामो॑ हरामि॒ मयि॒ पुष्टिं॒ पुष्टि॑पतिर् दधातु॒ स्वाहा᳚ ।",
                        "header": "T.A.6.67.4",
                        "id": "88"
                     }
                  ],
                  "anuvakkam_id": "67",
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "ओं᳚ तद् ब्र॒ह्म । ओं᳚ तद् वा॒युः । ओं᳚ तदा॒त्मा । ओं᳚ तथ् स॒त्यं । ओं᳚ तथ् सर्वं᳚ । ओं᳚ तत् पुरो॒र् नमः ।  अन्तश्चरति॑ भूते॒षु॒ गुहायां ॅवि॑श्व मू॒र्त्तिषु ।  त्वं ॅयज्ञ्स्त्वं ॅवषट्कारस्त्व-मिद्रस्त्वꣳ रुद्रस्त्वं-ॅविष्णुस्त्वं ब्रह्मत्वं॑ प्रजा॒पतिः ।  त्वं त॑दाप॒ आपो॒ ज्योती॒ रसो॒ऽमृतं॒ ब्रह्म॒ भूर्भुव॒स्सुव॒र्ॐ ।",
                        "header": "T.A.6.68.1",
                        "id": "89"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "श्र॒द्धायां᳚ प्रा॒णे निवि॑ष्टो॒ऽमृतं॑ जुहोमि ।  श्र॒द्धाया॑मपा॒ने निवि॑ष्टो॒ऽमृतं॑ जुहोमि ।  श्र॒द्धायां᳚ ॅव्या॒ने निवि॑ष्टो॒ऽमृतं॑ जुहोमि ।  श्र॒द्धाया॑मुदा॒ने निवि॑ष्टो॒ऽमृतं॑ जुहोमि ।  श्र॒द्धायाꣳ॑ समा॒ने निवि॑ष्टो॒ऽमृतं॑ जुहोमि ।  ब्रह्म॑णि म आ॒त्माऽमृ॑त॒त्वाय॑ ॥ अ॒मृ॒तो॒प॒स्तर॑णमसि ॥ श्र॒द्धायां᳚ प्रा॒णे निवि॑ष्टो॒ऽमृतं॑ जुहोमि ।  शि॒वो मा॑ वि॒शाप्र॑दाहाय । प्रा॒णाय॒ स्वाहा᳚ ।  श्र॒द्धाया॑मपा॒ने निवि॑ष्टो॒ऽमृतं॑ जुहोमि ।  शि॒वो मा॑ वि॒शाप्र॑दाहाय । अ॒पा॒नाय॒ स्वाहा᳚ ।  श्र॒द्धायां᳚ ॅव्या॒ने निवि॑ष्टो॒ऽमृतं॑ जुहोमि । शि॒वो मा॑ वि॒शाप्र॑दाहाय । व्या॒नाय॒ स्वाहा᳚ ।  श्र॒द्धाया॑-मुदा॒ने निवि॑ष्टो॒ऽमृतं॑ जुहोमि ।  शि॒वो मा॑ वि॒शाप्र॑दाहाय । उ॒दा॒नाय॒ स्वाहा᳚ ।  श्र॒द्धायाꣳ॑ समा॒ने निवि॑ष्टो॒ऽमृतं॑ जुहोमि । शि॒वो मा॑ वि॒शाप्र॑दाहाय । स॒मा॒नाय॒ स्वाहा᳚ ।  ब्रह्म॑णि म आ॒त्माऽमृ॑त॒त्वाय॑ ॥ अ॒मृ॒ता॒पि॒धा॒नम॑सि ।",
                        "header": "T.A.6.69.1",
                        "id": "90"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "श्र॒द्धायां᳚ प्रा॒णे निवि॑श्या॒ऽमृतꣳ॑ हु॒तं । प्रा॒ण मन्ने॑नाप्यायस्व ।  श्र॒द्धाया॑मपा॒ने निवि॑श्या॒ऽमृतꣳ॑ हु॒तं । अ॒पा॒न मन्ने॑नाप्यायस्व ।  श्र॒द्धायां᳚ ॅव्या॒ने निवि॑श्या॒ऽमृतꣳ॑ हु॒तं । व्या॒न मन्ने॑नाप्यायस्व ।  श्र॒द्धाया॑-मुदा॒ने निवि॑श्या॒ऽमृतꣳ॑ हु॒तं । उ॒दा॒न मन्ने॑नाप्यायस्व ।  श्र॒द्धायाꣳ॑ समा॒ने निवि॑श्या॒ऽमृतꣳ॑ हु॒तं ।  स॒मान॒ मन्ने॑नाप्यायस्व ।",
                        "header": "T.A.6.70.1",
                        "id": "91"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "अङ्गुष्ठमात्रः पुरुषोऽङ्गुष्ठञ्च॑ समा॒श्रितः ।  ईशः सर्वस्य जगतः प्रभुः प्रीणाति॑ विश्व॒भुक् ।",
                        "header": "T.A.6.71.1",
                        "id": "92"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "वाङ्म॑ आ॒सन्न् । न॒सोः प्रा॒णः । अ॒क्ष्यो-श्चक्षुः॑ । कर्ण॑योः॒ श्रोत्रं᳚ । बा॒हु॒वोर् बलं᳚ । ऊ॒रु॒वो रोजः॑ । अरि॑ष्टा॒ विश्वा॒न्यङ्गा॑नि त॒नूः ।  त॒नुवा॑ मे स॒ह नम॑स्ते अस्तु॒ मा मा॑ हिꣳसीः ।",
                        "header": "T.A.6.72.1",
                        "id": "93"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "वयः॑ सुप॒र्णा उप॑सेदु॒रिन्द्रं॑ प्रि॒य मे॑धा॒ ऋष॑यो॒ नाध॑मानाः । अप॑द्ध्वा॒न्त मू᳚र्णु॒हि पू॒र्धि चक्षु॑र्-मुमु॒ग्ध्य॑स्मान् नि॒धये॑ ऽवब॒द्धान् ।",
                        "header": "T.A.6.73.1",
                        "id": "94"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "प्राणानां ग्रन्थिरसि रुद्रो मा॑ विशा॒न्तकः ।  तेनान्नेना᳚-प्याय॒स्व ।",
                        "header": "T.A.6.74.1",
                        "id": "95"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "नमो रुद्राय विष्णवे मृत्यु॑र्मे पा॒हि ।",
                        "header": "T.A.6.75.1",
                        "id": "96"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "त्वम॑ग्ने॒ द्युभि॒-स्त्वमा॑शु-शु॒क्षणि॒-स्त्वम॒द्भ्य-स्त्वमश्म॑न॒स्परि॑ । त्वं ॅवने᳚भ्य॒-स्त्वमोष॑धीभ्य॒-स्त्वं नृ॒णां नृ॑पते जायसे॒ शुचिः॑ ।",
                        "header": "T.A.6.76.1",
                        "id": "97"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "शि॒वेन॑ मे॒ सन्ति॑ष्ठस्व स्यो॒नेन॑ मे॒ सन्ति॑ष्ठस्व सुभू॒तेन॑ मे॒ सन्ति॑ष्ठस्व ब्रह्मवर्च॒सेन॑ मे॒ सन्ति॑ष्ठस्व य॒ज्ञ्स्यर्द्धि॒ मनु॒ सन्ति॑ष्ठ॒ स्वोप॑ ते यज्ञ्॒ नम॒ उप॑ ते॒ नम॒ उप॑ ते॒ नम॑: ।",
                        "header": "T.A.6.77.1",
                        "id": "98"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "स॒त्यं परं॒ परꣳ॑ स॒त्यꣳ स॒त्येन॒ न सु॑व॒र्गा-ल्लो॒काच्च्य॑वन्ते क॒दाच॒न स॒ताꣳ हि स॒त्यं तस्मा᳚थ् स॒त्ये र॑मन्ते॒, ",
                        "UpaPanchasat": [
                           {
                              "SamhitaPaata": "",
                              "header": "",
                              "id": 0
                           },
                           {
                              "SamhitaPaata": " तप॒ इति॒ तपो॒ नानश॑ना॒त् परं॒ ॅयद्धि परं॒ तप॒स्तद् दुध॑र्.षं॒ तद् दुरा॑धर्.षं॒ तस्मा॒त् तप॑सि रमन्ते॒, ",
                              "header": "T.A.6.78.1-2",
                              "id": 0
                           },
                           {
                              "SamhitaPaata": " दम॒ इति॒ निय॑तं ब्रह्मचा॒रिण॒-स्तस्मा॒द् दमे॑ रमन्ते॒, ",
                              "header": "T.A.6.78.1-3",
                              "id": 0
                           },
                           {
                              "SamhitaPaata": " शम॒ इत्यर॑ण्ये मु॒नय॒-स्तस्मा॒च्छमे॑ रमन्ते, ",
                              "header": "T.A.6.78.1-4",
                              "id": 0
                           },
                           {
                              "SamhitaPaata": " दा॒नमिति॒ सर्वा॑णि भू॒तानि॑ प्र॒शꣳस॑न्ति दा॒नान्नाति॑ दु॒श्चरं॒ तस्मा᳚द् दा॒ने र॑मन्ते, ",
                              "header": "T.A.6.78.1-5",
                              "id": 0
                           },
                           {
                              "SamhitaPaata": " ध॒र्म इति॒ धर्मे॑ण॒ सर्व॑मि॒दं परि॑गृहीतं ध॒र्मान्नाति॑-दु॒ष्करं॒ तस्मा᳚द् -ध॒र्मे र॑मन्ते, ",
                              "header": "T.A.6.78.1-6",
                              "id": 0
                           },
                           {
                              "SamhitaPaata": " प्र॒जन॒ इति॒ भूयाꣳ॑॑स॒-स्तस्मा॒द् भूयि॑ष्ठाः॒ प्रजा॑यन्ते॒ तस्मा॒द् भूयि॑ष्ठाः प्र॒जन॑ने रमन्ते॒, ",
                              "header": "T.A.6.78.1-7",
                              "id": 0
                           },
                           {
                              "SamhitaPaata": " ऽग्नय॒ इत्या॑ह॒ तस्मा॑-द॒ग्नय॒ आधा॑तव्या अग्निहो॒त्र-मित्या॑ह॒ तस्मा॑-दग्निहो॒त्रे र॑मन्ते,",
                              "header": "T.A.6.78.1-8",
                              "id": 0
                           },
                           {
                              "SamhitaPaata": " य॒ज्ञ् इति॑ य॒ज्ञो हि दे॒वा स्तस्मा᳚द् य॒ज्ञे र॑मन्ते, ",
                              "header": "T.A.6.78.1-9",
                              "id": 0
                           },
                           {
                              "SamhitaPaata": " मान॒स-मिति॑ वि॒द्वाꣳस॒-स्तस्मा᳚द् वि॒द्वाꣳस॑ ए॒व मा॑न॒से र॑मन्ते, ",
                              "header": "T.A.6.78.1-10",
                              "id": 0
                           },
                           {
                              "SamhitaPaata": " न्या॒स इति॑ ब्र॒ह्मा ब्र॒ह्मा हि परः॒ परो॑ हि ब्र॒ह्मा तानि॒ वा ए॒तान्यव॑राणि॒  पराꣳ॑सि न्या॒स ए॒वात्य॑रेचय॒द् य ए॒वं ॅवेदे᳚त्युप॒निषत् ।",
                              "header": "T.A.6.78.1-11",
                              "id": 0
                           }
                        ],
                        "header": "T.A.6.78.1",
                        "id": "1-11"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "प्रा॒जा॒प॒त्यो हारु॑णिः सुप॒र्णेयः॑ प्र॒जाप॑तिं पि॒तर॒-मुप॑ससार॒ किं भ॑गव॒न्तः प॑र॒मं ॅव॑द॒न्तीति॒ तस्मै॒ प्रो॑वाच, ",
                        "UpaPanchasat": [
                           {
                              "SamhitaPaata": "",
                              "header": "",
                              "id": 0
                           },
                           {
                              "SamhitaPaata": " स॒त्येन॑ वा॒युरावा॑ति स॒त्ये-ना॑दि॒त्यो रो॑चते दि॒वि स॒त्यं ॅवा॒चः प्र॑ति॒ष्ठा स॒त्ये स॒र्वं प्रति॑ष्ठितं॒ तस्मा᳚थ् स॒त्यं प॑र॒मं ॅवद॑न्ति॒, ",
                              "header": "T.A.6.79.1-2",
                              "id": 0
                           },
                           {
                              "SamhitaPaata": " तप॑सा दे॒वा दे॒वता॒-मग्र॑ आय॒न् तप॒सर्.ष॑यः॒ सुव॒रन्व॑-विन्द॒न् तप॑सा स॒पत्ना॒न् प्रणु॑दा॒-मारा॑ती॒ स्तप॑सि स॒र्वं प्रति॑ष्ठितं॒ तस्मा॒त् तपः॑ पर॒मं ॅवद॑न्ति॒, ",
                              "header": "T.A.6.79.1-3",
                              "id": 0
                           },
                           {
                              "SamhitaPaata": " दमे॑न दा॒न्ताः कि॒ल्बिष॑-मवधू॒न्वन्ति॒ दमे॑न ब्रह्मचा॒रिणः॒ सुव॑रगच्छ॒न् दमो॑ भू॒तानां᳚ दुरा॒धर्.षं॒ दमे॑ स॒र्वं प्रति॑ष्ठितं॒ तस्मा॒द् दमः॑ पर॒मं ॅवद॑न्ति॒, ",
                              "header": "T.A.6.79.1-4",
                              "id": 0
                           },
                           {
                              "SamhitaPaata": " शमे॑न शा॒न्ताः शि॒व-मा॒चर॑न्ति॒ शमे॑न ना॒कं मु॒नयो॒-ऽन्ववि॑न्द॒न् छमो॑ भू॒तानां᳚ दुरा॒धर्.षं॒ छमे॑ स॒र्वं प्रति॑ष्ठितं॒ तस्मा॒च्छमः॑ पर॒मं ॅवद॑न्ति, ",
                              "header": "T.A.6.79.1-5",
                              "id": 0
                           },
                           {
                              "SamhitaPaata": " दा॒नं ॅय॒ज्ञानां॒ ॅवरू॑थं॒ दक्षि॑णा लो॒के दा॒तारꣳ॑ सर्व भू॒तान्यु॑पजी॒वन्ति॑ दा॒नेनारा॑ती॒-रपा॑नुदन्त दा॒नेन॑ द्विष॒न्तो मि॒त्रा भ॑वन्ति दा॒ने स॒र्वं प्रति॑ष्ठितं॒ तस्मा᳚द् दा॒नं प॑र॒मं ॅवद॑न्ति, ",
                              "header": "T.A.6.79.1-6",
                              "id": 0
                           },
                           {
                              "SamhitaPaata": " ध॒र्मो विश्व॑स्य॒ जग॑तः प्रति॒ष्ठा लो॒के ध॒र्मिष्ठं॑ प्र॒जा उ॑पस॒र्पन्ति॑ ध॒र्मेण॑ पा॒प-म॑प॒नुद॑ति ध॒र्मे स॒र्वं प्रति॑ष्ठितं॒ तस्मा᳚द् ध॒र्मं प॑र॒मं ॅवद॑न्ति, ",
                              "header": "T.A.6.79.1-7",
                              "id": 0
                           },
                           {
                              "SamhitaPaata": " प्र॒जन॑नं॒ ॅवै प्र॑ति॒ष्ठा लो॒के सा॒धु प्र॒जाया᳚ स्त॒न्तुं-त॑न्वा॒नः पि॑तृ॒णा म॑नृ॒णो भव॑ति॒ तदे॑व त॒स्या अनृ॑णं॒ तस्मा᳚त् प्र॒जन॑नं पर॒मं ॅवद॑न्त्य॒, ",
                              "header": "T.A.6.79.1-8",
                              "id": 0
                           },
                           {
                              "SamhitaPaata": " ग्नयो॒ वै त्रयी॑ वि॒द्या दे॑व॒यानः॒ पन्था॑ गार्.हप॒त्य ऋक्-पृ॑थि॒वी र॑थन्त॒र -म॑न्वाहार् य॒पच॑नं॒ ॅयजु॑र॒न्तरि॑क्षं ॅवामदे॒व्य मा॑हव॒नीयः॒ साम॑सुव॒र्गो लो॒को बृ॒हत्-तस्मा॑-द॒ग्नीन् प॑र॒मं ॅवद॑न्त्य,",
                              "header": "T.A.6.79.1-9",
                              "id": 0
                           },
                           {
                              "SamhitaPaata": " ग्निहो॒त्रꣳ सा॑यं प्रा॒तर्-गृ॒हाणां॒-निष्कृ॑तिः॒ स्वि॑ष्टꣳ सुहु॒तं ॅय॑ज्ञ्क्रतू॒नां प्राय॑णꣳ सुव॒र्गस्य॑ लो॒कस्य॒ ज्योति॒-स्तस्मा॑-दग्निहो॒त्रं प॑र॒मं ॅवद॑न्ति, ",
                              "header": "T.A.6.79.1-10",
                              "id": 0
                           },
                           {
                              "SamhitaPaata": " य॒ज्ञ् इति॑ य॒ज्ञेन॒ हि दे॒वा दिवं॑ ग॒ता य॒ज्ञेनासु॑रा॒-नपा॑नुदन्त य॒ज्ञेन॑ द्विष॒न्तो मि॒त्रा भ॑वन्ति य॒ज्ञे स॒र्वं प्रति॑ष्ठितं॒ तस्मा᳚द् य॒ज्ञ्ं प॑र॒मं ॅवद॑न्ति, ",
                              "header": "T.A.6.79.1-11",
                              "id": 0
                           },
                           {
                              "SamhitaPaata": " मान॒सं ॅवै प्रा॑जाप॒त्यं प॒वित्रं॑ मान॒सेन॒ मन॑सा सा॒धु प॑श्यति मान॒सा ऋष॑यः प्र॒जा अ॑सृजन्त मान॒से स॒र्वं प्रति॑ष्ठितं॒ तस्मा᳚न् मान॒सं प॑र॒मं ॅवद॑न्ति, ",
                              "header": "T.A.6.79.1-12",
                              "id": 0
                           },
                           {
                              "SamhitaPaata": " न्या॒स इ॒त्याहु॑र् मनी॒षिणो᳚ ब्र॒ह्माणं॑ ब्र॒ह्मा विश्वः॑ कत॒मः स्व॑य॒भुंः प्र॒जाप॑तिः सम्ॅवथ्सर॒ इति॑, ",
                              "header": "T.A.6.79.1-13",
                              "id": 0
                           },
                           {
                              "SamhitaPaata": " सम्ॅवथ्स॒रो॑ ऽसावा॑दि॒त्यो य ए॒ष आ॑दि॒त्ये पुरु॑षः॒ स प॑रमे॒ष्ठी ब्रह्मा॒त्मा, ",
                              "header": "T.A.6.79.1-14",
                              "id": 0
                           },
                           {
                              "SamhitaPaata": " याभि॑रादि॒त्य-स्तप॑ति र॒श्मिभि॒स्ताभिः॑ प॒र्जन्यो॑ वर्.षति प॒र्जन्ये॑-नौषधि-वनस्प॒तयः॒ प्रजा॑यन्त ओषधि-वनस्प॒तिभि॒-रन्नं॑ भव॒त्यन्ने॑न प्रा॒णाः प्रा॒णैर् बलं॒ बले॑न॒ तप॒-स्तप॑सा श्र॒द्धा श्र॒द्धया॑ मे॒धा मे॒धया॑ मनी॒षा म॑नी॒षया॒ मनो॒ मन॑सा॒ शान्तिः॒ शान्त्या॑ चि॒त्तं चि॒त्तेन॒ स्मृतिꣳ॒॒ स्मृत्या॒ स्मारꣳ॒॒ स्मारे॑ण वि॒ज्ञानं॑ ॅवि॒ज्ञाने॑-ना॒त्मानं॑ ॅवेदयति॒ तस्मा॑द॒न्नं दद॒न्थ् सर्वा᳚ण्ये॒तानि॑ ददा॒-त्यन्ना᳚त् प्रा॒णा भ॑वन्ति भू॒तानां᳚ प्रा॒णैर् मनो॒ मन॑सश्च वि॒ज्ञानं॑ ॅवि॒ज्ञाना॑-दान॒न्दो ब्र॑ह्म यो॒निः, ",
                              "header": "T.A.6.79.1-15",
                              "id": 0
                           },
                           {
                              "SamhitaPaata": " स वा ए॒ष पुरु॑षः पञ्च॒धा प॑ञ्चा॒त्मा येन॒ सर्व॑मि॒दं प्रोतं॑ पृथि॒वी चा॒न्तरि॑क्षं च॒ द्यौश्च॒ दिश॑श्चावान्तरदि॒शाश्च॒ स वै सर्व॑मि॒दं जग॒थ्स स॒भूतꣳ॑ स भ॒व्यं जि॑ज्ञास क्लृ॒प्त ऋ॑त॒जा रयि॑ष्ठा श्र॒द्धा स॒त्यो मह॑स्वान् त॒पसो॒ परि॑ष्ठा॒द्, (वरि॑ष्ठा॒द्) ",
                              "header": "T.A.6.79.1-16",
                              "id": 0
                           },
                           {
                              "SamhitaPaata": " ज्ञात्वा॑ तमे॒वं मन॑सा हृ॒दा च॒ भूयो॑ न मृ॒त्यु-मुप॑याहि वि॒द्वान् ",
                              "header": "T.A.6.79.1-17",
                              "id": 0
                           },
                           {
                              "SamhitaPaata": " तस्मा᳚-न्न्या॒स-मे॒षां तप॑सा-मतिरिक्त॒माहु॑र्, ",
                              "header": "T.A.6.79.1-18",
                              "id": 0
                           },
                           {
                              "SamhitaPaata": " वसुर॒ण्वो॑ वि॒भूर॑सि प्रा॒णे त्वमसि॑ सन्धा॒ता ब्रह्म॑न् त्वमसि॑ विश्व॒धृत्ते॑-जो॒दास् त्वम॑स्य॒ग्नि-र॑सि वर्चो॒दा-स्त्वम॑सि॒ सूर्य॑स्य द्युम्नो॒दा स्त्वम॑सि च॒न्द्रम॑स उपया॒मगृ॑हीतोऽसि ब्र॒ह्मणे᳚ त्वा॒ महस॒, ",
                              "header": "T.A.6.79.1-19",
                              "id": 0
                           },
                           {
                              "SamhitaPaata": " ओमित्या॒त्मानं॑ ॅयुञ्जीतै॒तद्वै म॑होप॒निष॑दं दे॒वानां॒ गुह्यं॒ ॅय ए॒वं ॅवेद॑ ब्र॒ह्मणो॑ महि॒मान॑-माप्नोति॒ तस्मा᳚द् ब्र॒ह्मणो॑ महि॒मान॑-मित्युप॒निषत् ।",
                              "header": "T.A.6.79.1-20",
                              "id": 0
                           }
                        ],
                        "header": "T.A.6.79.1",
                        "id": "1-20"
                     }
                  ],
                  "id": 0
               },
               {
                  "Korvai": "",
                  "Panchasat": [
                     {
                        "SamhitaPaata": "तस्यै॒वं ॅवि॒दुषो॑ य॒ज्ञ्स्या॒त्मा यज॑मानः-श्र॒ध्दापत्नी॒ शरी॑र-मि॒द्ध्ममुरो॒ वेदि॒र्-लोमा॑नि ब॒र॒.हिर्-वे॒दः-शिखा॒ हृद॑यं॒ ॅयूपः॒ काम॒ आज्यं॑ म॒न्युः प॒शु-स्तपो॒ऽग्निर्-दमः॑ शमयि॒ता दक्षि॑णा॒-वाग्घोता᳚ प्रा॒ण उ॑द्ग॒ता चक्षु॑रध्व॒र्युर्-मनो॒ ब्रह्मा॒ श्रोत्र॑म॒ग्नी-  ध्याव॒ध्द्रिय॑ते॒ सा दी॒क्षा यदश्र्ना॑ति॒ तध्दवि॒र्-यत्पिब॑ति॒ तद॑स्य सोमपा॒नं ॅयद्रम॑ते॒ तदु॑प॒सदो॒ यथ् सं॒चर॑-त्युप॒विश॑-त्यु॒त्तिष्ठ॑ते च॒ सप्र॑व॒र्ग्यो॑ यन्मुखं॒ तदा॑हव॒नीयो॒ या व्याहृ॑ति-राहु॒तिर्-यद॑स्य वि॒ज्ञानं॒ तज्जु॒होति॒ यथ्सा॒यं प्रा॒तर॑त्ति॒ तथ्स॒मिधं॒ ॅयत्प्रा॒तर् म॒द्ध्यन्दि॑नꣳ सा॒यं च॒ तानि॒ सव॑नानि॒    ये अ॑होरा॒त्रे ते द॑र्.शपूर्णमा॒सौ ये᳚ऽर्द्धमा॒साश्च॒ मासा᳚श्च॒ ते चा॑तुर्मा॒स्यानि॒ य ऋ॒तव॒स्ते प॑शुब॒न्धा ये सं॑ॅवथ्स॒राश्च॑ परिवथ्स॒राश्च॒ तेऽह॑र्ग॒णाः स॑र्व वेद॒सं ॅवा ए॒तथ् स॒त्रं ॅयन्मर॑णं॒ तद॑व॒भृथ॑   ए॒तद्वै ज॑रामर्य-मग्निहो॒त्रꣳ स॒त्रं ॅय ए॒वं ॅवि॒द्वा-नु॑द॒गय॑ने प्र॒मीय॑ते दे॒वाना॑मे॒व म॑हि॒मानं॑ ग॒त्वाऽऽदि॒त्यस्य॒ सायु॑ज्यं गच्छ॒त्यथ॒ यो द॑क्षि॒णे प्र॒मीय॑ते पितृ॒णा-मे॒व म॑हि॒मानं॑ ग॒त्वा च॒न्द्रम॑सः॒ सायु॑ज्यꣳ सलो॒कता॑-माप्नोत्ये॒तौ वै सू᳚र्या चन्द्र॒मसौ᳚र्-महि॒मानौ᳚ ब्राह्म॒णो वि॒द्वा-न॒भिज॑यति॒ तस्मा᳚द् ब्र॒ह्मणो॑ महि॒मान॑माप्नोति॒ तस्मा᳚द् ब्र॒ह्मणो॑ महि॒मान॑-मित्युप॒निषत् ।",
                        "header": "T.A.6.80.1",
                        "id": "101"
                     }
                  ],
                  "id": 0
               }
            ],
            "Korvai_Sloka": "\n\n(अम्भ॑स्यपा॒रे - स्व॒स्ति नः॑ - पा॒हि नो॑ अग्न॒ एक॑या - ऽऽदि॒त्यो वा ए॒ष - ऋ॒तꣳ स॒त्य - मो मित्या - मां᳚ मे॒धा - मा न॑स्तो॒के - तिलाजुहोमि - श्र॒द्धायां᳚ प्रा॒णे निवि॑श्य॒ - तस्यै॒व मेकोत्त॑रश॒तम्) \n\n\n",
            "Korvai_header": "korvai with starting padams of1, 11, 21 Series Of Dasinis :-",
            "PrasnaKorvai_Sloka": "\n\n(अम्भ॒स्यैक॑पञ्चा॒शच्छ॒तं - जा॒तवे॑दसे॒ चतु॑र्दश॒ - भूरन्नं॒ - भूर॒ग्नये॒ - भूर॒ग्नये॒ चैक॑मेकं - पाहि - पा॒हि च॒त्वारि॑ चत्वारि॒ - यश्छन्द॑सां॒ द्वे - नमो॒ ब्रह्म॑णे - ऋ॒तं तपो॒ - यथा॑ वृ॒क्षस्यैक॑ मेक - म॒णोरणी॑याꣳ॒॒ श्चतु॑स्त्रिꣳशथ् - सहस्र॒शी॑षꣳ॒॒ षट्विꣳ॑शति - रादि॒त्यो वा ए॒ष - आ॑दि॒त्यो वै तेज॒ एक॑मेकं॒ - निध॑नपतये॒ त्रयो॑विꣳशतिः - स॒द्योजा॒तं त्रीणि॑ - वामदे॒वायैक॑ - म॒घोरे᳚भ्य॒ - स्तत्पुरु॑षाय॒ द्वे द्वे॒ - ईशानो - नमो हिरण्यबाहव॒ एक॑मेक - मृ॒तꣳ स॒त्यं द्वे - सर्वो॒ वै च॒त्वारि॒ - कद्रु॒द्राय॒ त्रीणि॒ - यस्य॒ वै कङ्क॑ती - कृणु॒ष्व पाजो - ऽदि॑ति॒ - रापो॒ वा इ॒दꣳ सर्व॒ मेक॑मेक॒ - मापः॑ पुनन्तु च॒त्वा - र्यग्निश्च - सूर्यश्च नव॑ - न॒वोमिति॑ च॒त्वा - र्याया॑तु॒ पचौ - जो॑ऽसि॒ दशो॒ - त्तमे॑ च॒त्वारि॒ - घृणि॒स्त्रीणि॒ - ब्रह्म॑मेतु॒ मां यास्ते᳚ ब्रह्मह॒त्यां द्वाद॑श॒ - ब्रह्म॑ मे॒धया॒ऽद्या न॑ इ॒मं \n\n\nभ्रू॑षह॒त्यां - ब्रह्म॑ मे॒धवा᳚ ब्र॒ह्मा दे॒वाना॑मि॒दं ॅवी॑रह॒त्यामेका॒न्न विꣳ॑शति॒ रेका॒न्नविꣳ॑शतिर् - मे॒धा दे॒वी - मे॒धां म॒ इन्द्र॑श्च॒त्वारि॑ चत्वा॒र्या - मां᳚ मे॒धा द्वे - मयि॑ मे॒धा मेक॒- मपै॑तु॒ - परं॒ - ॅवातं॑ प्रा॒ण - म॑मुत्र॒भूया॒द् - द्धरिꣳ॒॒ - शल्कै॑र॒ग्निं - मा छि॑दो मृत्यो॒ - मा नो॑ म॒हान्तं॒ - मान॑स्तो॒के - प्रजा॑पते - स्वस्ति॒दा - त्र्य॑म्बकं॒ - ॅये ते॑ स॒हस्रं॒ द्वे द्वे - मृ॒त्यवे॒ स्वाहैकं॑ - दे॒वकृ॑त॒स्यैका॑दश॒ - यद्वो॑ देवाः॒ - कामोऽकार्.षी॒न् - मन्युरकार्.षी॒द् द्वे द्वे॒ - तिलाञ्जुहोमि गावः श्रियं प्र॑जाः पञ्च॒ - तिलाः कृण्षाश्चोर॑स्य॒ श्रीः प्रज्ञातु जातवे॑दः स॒प्त - प्राण वाक् त्वक् छिर उत्तिष्ठ पुरुष॑ पञ्च॒ - पृथिवी शब्द मनो वाग् व्यक्ताऽऽत्माऽन्तरात्मा परमात्मा मे᳚ क्षु॒धेऽन्नमय॒ पञ्च॑दशा॒ - ग्नये॒ स्वाहैक॑चत्वारिꣳ॒॒श - र्दो᳚ न्तद्ब्र॒ह्म नव॑ - \n\n\nश्र॒द्धायां᳚ प्रा॒णे निविष्ट॒ श्चतु॑र्विꣳशतिः - श्र॒द्धायां॒ दशा - ङ्गुष्ठ मात्रः पुरुषो द्वे - वाङ्म॑ आ॒सन्न॒ष्टौ - वयः॑ सुप॒र्षाः - प्राणानां ग्रन्थिरसि द्वे द्वे - नमो रुद्रायैकं॒ - त्वम॑ग्ने॒ द्युभिर्॒ द्वे - शि॒वेन॑ मे॒ सन्ति॑ष्ठस्व - स॒त्यं - प्रा॑जाप॒त्य - स्तस्यै॒व मेक॑ मेक॒ मशतिः) \n\n\n",
            "PrasnaKorvai_header": "Prapaataka Korvai with starting Padams of 1 to 80 Anuvaakams :- ",
            "ending": "कृष्ण यजुर्वेदीय तैत्तिरीय आरण्यके षष्ठः प्रपाठकः समाप्तः ॥\n",
            "firstLastPadams_Sloka": "\nएन्द् ऒf fइर्स्त्ळस्त् फदम्\n",
            "firstLastPadams_header": "first and last padam in TA, 6th Prapaatakam :-",
            "id": 6,
            "invocation": "ॐ नमः परमात्मने, श्री महागणपतये नमः\nश्री गुरुभ्यो नमः, ह॒रिः॒ ॐ\n",
            "sectionTitle": "6.1     षष्ठः प्रपाठकः - महानारायणोपनिषत् \n",
            "title": "      कृष्ण यजुर्वेदीय तैत्तिरीय आरण्यके षष्ठः प्रपाठकः"
         },
         {
            "Anuvakkam": [
               {
                  "Korvai": "",
                  "Panchasat": [
                     {
                        "SamhitaPaata": "नमो॑ वा॒चे या चो॑दि॒ता या चानु॑दिता॒ तस्यै॑ वा॒चे नमो॒ नमो॑ वा॒चे नमो॑ वा॒चस्पत॑ये॒ नम॒ ऋषि॑भ्यो मन्त्र॒कृद्भ्यो॒ मन्त्र॑पतिभ्यो॒ मा मामृष॑यो मन्त्र॒कृतो॑ मन्त्र॒पत॑यः॒ परा॑दु॒र्माऽहमृषी᳚न् मन्त्र॒कृतो॑ मन्त्र॒पती॒न् परा॑दां ॅवैश्वदे॒वीं ॅवाच॑मुद्यासꣳ शि॒वामद॑स्ता॒म् जुष्टा᳚म् दे॒वेभ्यः॒ शर्म॑ मे॒ द्यौः शर्म॑ पृथि॒वी शर्म॒ विश्व॑मि॒दम् जग॑त् ।  शर्म॑ च॒न्द्रश्च॒ सूर्य॑श्च॒ शर्म॑ ब्रह्मप्रजाप॒ती ॥  भू॒तं ॅव॑दिष्ये॒ भुव॑नं ॅवदिष्ये॒ तेजो॑ वदिष्ये॒ यशो॑ वदिष्ये॒ तपो॑ वदिष्ये॒ ब्रह्म॑ वदिष्ये स॒त्यं ॅव॑दिष्ये॒ तस्मा॑ अ॒हमि॒द-मु॑प॒स्तर॑ण॒-मुप॑स्तृण उप॒स्तर॑णम् मे प्र॒जायै॑ पशू॒नाम् भू॑या-दुप॒स्तर॑णम॒हम् प्र॒जायै॑ पशू॒नाम् भू॑यास॒म् प्राणा॑पानौ मृ॒त्योर्मा॑ पात॒म् प्राणा॑पानौ॒ मा मा॑ हासिष्ट॒म् मधु॑ मनिष्ये॒ मधु॑ जनिष्ये॒ मधु॑ वक्ष्यामि॒ मधु॑ वदिष्यामि॒ मधु॑मतीम् दे॒वेभ्यो॒ वाच॑मुद्यासꣳ शुश्रू॒षेण्या᳚म् मनु॒ष्ये᳚भ्य॒स्तम् मा॑ दे॒वा अ॑वन्तु शो॒भायै॑ पि॒तरोऽनु॑मदन्तु ॥  ओम् शान्तिः॒ शान्तिः॒ शान्तिः॑ ।",
                        "header": "T.A.7.1.1",
                        "id": "1"
                     }
                  ],
                  "id": 0
               },
               {
                  "Korvai": "(प॒ते॒ - शिर॑ - ऋतावरीर्. ऋद्ध्यास॑म॒द्य म॒खस्य॒ शिरः॒ - शिरः॒ - शिरो॑ऽसि॒ - +नव॑ च)",
                  "Panchasat": [
                     {
                        "SamhitaPaata": "यु॒ञ्जते॒ मन॑ उ॒त यु॑ञ्जते॒ धियः॑ । विप्रा॒ विप्र॑स्य बृह॒तो वि॑प॒श्चितः॑ । वि होत्रा॑ दधे वयुना॒विदेक॒ इत् । म॒ही दे॒वस्य॑ सवि॒तुः परि॑ष्टुतिः ॥ दे॒वस्य॑ त्वा सवि॒तुः प्र॑स॒वे । अ॒श्विनो᳚र् बा॒हुभ्या᳚म् ।  पू॒ष्णो हस्ता᳚भ्या॒माद॑दे ॥ अभ्रि॑रसि॒ नारि॑रसि ।  अ॒द्ध्व॒र॒कृद्-दे॒वेभ्यः॑ । उत्ति॑ष्ठ ब्रह्मणस्पते ",
                        "header": "T.A.7.2.1",
                        "id": "2"
                     },
                     {
                        "SamhitaPaata": " दे॒व॒यन्त॑स्त्वेमहे । उप॒ प्रय॑न्तु म॒रुतः॑ सु॒दान॑वः । इन्द्र॑ प्रा॒शूर्भ॑वा॒ सचा᳚ ॥ प्रैतु॒ ब्रह्म॑ण॒स्पतिः॑ । प्र दे॒व्ये॑तु सू॒नृता᳚ ।  अच्छा॑ वी॒रन्नर्य॑म् प॒ङ्क्तिरा॑धसम् । दे॒वा य॒ज्ञ्न्न॑यन्तु नः ॥ देवी᳚ द्यावापृथिवी॒ अनु॑ मे मꣳसाथाम् । ऋ॒द्ध्यास॑म॒द्य । म॒खस्य॒ शिरः॑ ।",
                        "header": "T.A.7.2.2",
                        "id": "3"
                     },
                     {
                        "SamhitaPaata": " म॒खाय॑ त्वा । म॒खस्य॑ त्वा शी॒र्ष्णे ॥ इय॒त्यग्र॑ आसीः ।  ऋ॒द्ध्यास॑म॒द्य । म॒खस्य॒ शिरः॑ । म॒खाय॑ त्वा । म॒खस्य॑ त्वा शी॒र्ष्णे ॥ देवी᳚र् वम्रीर॒स्य भू॒तस्य॑ प्रथमजा ऋतावरीः ॥ ऋ॒द्ध्यास॑म॒द्य । म॒खस्य॒ शिरः॑ ",
                        "header": "T.A.7.2.3",
                        "id": "4"
                     },
                     {
                        "SamhitaPaata": " म॒खाय॑ त्वा । म॒खस्य॑ त्वा शी॒र्ष्णे ॥ इन्द्र॒स्यौजो॑ऽसि ।  ऋ॒द्ध्यास॑म॒द्य । म॒खस्य॒ शिरः॑ । म॒खाय॑ त्वा । म॒खस्य॑ त्वा शी॒र्ष्णे ॥ अ॒ग्नि॒जा अ॑सि प्र॒जाप॑ते॒ रेतः॑ । ऋ॒द्ध्यास॑म॒द्य । म॒खस्य॒ शिरः॑ ",
                        "header": "T.A.7.2.4",
                        "id": "5"
                     },
                     {
                        "SamhitaPaata": " म॒खाय॑ त्वा । म॒खस्य॑ त्वा शी॒र्ष्णे ॥ आयु॑र् धेहि प्रा॒णम् धे॑हि । अ॒पा॒नम् धे॑हि व्या॒नम् धे॑हि । चक्षु॑र् धेहि॒ श्रोत्रं॑ धेहि । मनो॑ धेहि॒ वाचं॑ धेहि । आ॒त्मानं॑ धेहि प्रति॒ष्ठां धे॑हि ।  मां धे॑हि॒ मयि॑ धेहि ॥ मधु॑ त्वा मधु॒ला क॑रोतु ।  म॒खस्य॒ शिरो॑ऽसि ( ) ",
                        "header": "T.A.7.2.5",
                        "id": "6"
                     },
                     {
                        "SamhitaPaata": " य॒ज्ञ्स्य॑ प॒दे स्थः॑ । गा॒य॒त्रेण॑ त्वा॒ छन्द॑सा करोमि । त्रैष्टु॑भेन त्वा॒ छन्द॑सा करोमि । जाग॑तेन त्वा॒ छन्द॑सा करोमि ॥ म॒खस्य॒ रास्ना॑ऽसि । अदि॑तिस्ते॒ बिल॑ङ्गृह्णातु । पाङ्क्ते॑न॒ छन्द॑सा ।  सूर्य॑स्य॒ हर॑सा श्राय । म॒खो॑ऽसि ।",
                        "header": "T.A.7.2.6",
                        "id": "7",
                        "specialKorvai": " (इय॑ति॒ देवी॒रिन्द्र॒स्यौजो᳚ऽस्यग्नि॒जा अ॒स्यायु॑र्द्धेहि प्रा॒णम् पञ्च॑)  अनुवाकं-3"
                     }
                  ],
                  "anuvakkam_id": "2",
                  "id": 0
               },
               {
                  "Korvai": "(पृ॒थि॒वीम् - भ॑व॒ - वाख् षट्च॑)",
                  "Panchasat": [
                     {
                        "SamhitaPaata": " वृष्णो॒ अश्व॑स्य नि॒ष्पद॑सि । वरु॑णस्त्वा धृ॒तव्र॑त॒ आधू॑पयतु । मि॒त्रावरु॑णयोर्  ध्रु॒वेण॒ धर्म॑णा ॥ अ॒र्चिषे᳚ त्वा । शो॒चिषे᳚ त्वा ।  ज्योति॑षे त्वा । तप॑से त्वा ॥ अ॒भीमम् म॑हि॒ना दिव᳚म् ।  मि॒त्रो ब॑भूव स॒प्रथाः᳚ । उ॒त श्रव॑सा पृथि॒वीम् ",
                        "header": "T.A.7.3.1",
                        "id": "8"
                     },
                     {
                        "SamhitaPaata": "मि॒त्रस्य॑ चर्.षणी॒धृतः॑ ।  श्रवो॑ दे॒वस्य॑ सान॒सिम् । द्यु॒म्नञ्चि॒त्रश्र॑वस्तमम् ॥ सिद्ध्यै᳚ त्वा । दे॒वस्त्वा॑ सवि॒तोद्व॑पतु ।  सु॒पा॒णिः स्व॑ङ्गु॒रिः । सु॒बा॒हुरु॒त शक्त्या᳚ ॥ अप॑द्यमानः पृथि॒व्याम् । आशा॒ दिश॒ आ पृ॑ण । उत्ति॑ष्ठ बृ॒हन् भ॑व ",
                        "header": "T.A.7.3.2",
                        "id": "9"
                     },
                     {
                        "SamhitaPaata": " ऊ॒र्द्ध्वस्ति॑ष्ठ ध्रु॒वस्त्वम् ॥ सूर्य॑स्य त्वा॒ चक्षु॒षाऽन्वी᳚क्षे । ऋ॒जवे᳚ त्वा । सा॒धवे᳚ त्वा । सु॒क्षि॒त्यै त्वा॒ भूत्यै᳚ त्वा ॥  इ॒दम॒हम॒मुमा॑मुष्याय॒णं ॅवि॒शा प॒शुभि॑र् ब्रह्मवर्च॒सेन॒ पर्यू॑हामि ।  गा॒य॒त्रेण॑ त्वा॒ छन्द॒सा ऽऽच्छृ॑णद्मि । त्रैष्टु॑भेन त्वा॒ छन्द॒सा ऽऽच्छृ॑णद्मि ।  जाग॑तेन त्वा॒ छन्द॒सा ऽऽच्छृ॑णद्मि । छृ॒णत्तु॑ त्वा॒ वाक् ( ) । छृ॒णत्तु॒ त्वोर्क् । छृ॒णत्तु॑ त्वा ह॒विः ।  छृ॒न्धि वाच᳚म् । छृ॒न्ध्यूर्ज᳚म् । छृ॒न्धि ह॒विः ॥  देव॑ पुरश्चर स॒घ्यास॑न्त्वा ।",
                        "header": "T.A.7.3.3",
                        "id": "10"
                     }
                  ],
                  "anuvakkam_id": "3",
                  "id": 0
               },
               {
                  "Korvai": "(अहृ॑णीयमानो॒ द्वे च॑)",
                  "Panchasat": [
                     {
                        "SamhitaPaata": "ब्रह्म॑न् प्रव॒र्ग्ये॑ण॒ प्रच॑रिष्यामः ।  होत॑र् घ॒र्मम॒भिष्टु॑हि । अग्नी॒द्रौहि॑णौ पुरो॒डाशा॒वधि॑श्रय । प्रति॑प्रस्थात॒र्विह॑र ।  प्रस्तो॑तः॒ सामा॑नि गाय ॥ यजु॑र्युक्तꣳ॒॒ साम॑भि॒राक्त॑खन्त्वा । विश्वै᳚र् दे॒वैरनु॑मतम् म॒रुद्भिः॑ । दक्षि॑णाभिः॒ प्रत॑तम् पारयि॒ष्णुम् ।  स्तुभो॑ वहन्तु सुमन॒स्यमा॑नम् । स नो॒ रुच॑न्धे॒ह्यहृ॑णीयमानः ( ) । भूर्भुव॒स्सुवः॑ ।  ओमिन्द्र॑वन्तः॒ प्रच॑रत ।",
                        "header": "T.A.7.4.1",
                        "id": "11"
                     }
                  ],
                  "anuvakkam_id": "4",
                  "id": 0
               },
               {
                  "Korvai": "(अ॒न॒ - क्त्व॒सा॒दी॒ - दु॒त्त॒र॒तः - पा॑हि - प्रति॒मा अ॑सि - यज॒तन्ते॑ अ॒न्यज् - जाग॑तम॒स्येकं॑ च)",
                  "Panchasat": [
                     {
                        "SamhitaPaata": "ब्रह्म॒न् प्रच॑रिष्यामः । होत॑र् घ॒र्मम॒भिष्टु॑हि ॥ य॒माय॑ त्वा म॒खाय॑ त्वा । सूर्य॑स्य॒ हर॑से त्वा ॥ प्रा॒णाय॒ स्वाहा᳚ व्या॒नाय॒ स्वाहा॑ ऽपा॒नाय॒ स्वाहा᳚ ।  चक्षु॑षे॒ स्वाहा॒ श्रोत्रा॑य॒ स्वाहा᳚ । मन॑से॒ स्वाहा॑ वा॒चे सर॑स्वत्यै॒ स्वाहा᳚ । दक्षा॑य॒ स्वाहा॒ क्रत॑वे॒ स्वाहा᳚ । ओज॑से॒ स्वाहा॒ बला॑य॒ स्वाहा᳚ ॥  दे॒वस्त्वा॑ सवि॒ता मद्ध्वा॑ऽनक्तु ",
                        "header": "T.A.7.5.1",
                        "id": "12"
                     },
                     {
                        "SamhitaPaata": " पृ॒थि॒वीं तप॑सस्त्रायस्व । अ॒र्चिर॑सि शो॒चिर॑सि॒ ज्योति॑रसि॒ तपो॑ऽसि । सꣳसी॑दस्व म॒हाꣳ अ॑सि । शोच॑स्व देव॒वीत॑मः । वि धू॒मम॑ग्ने अरु॒षम् मि॑येद्ध्य । सृ॒ज प्र॑शस्त दर्.श॒तम् ॥  अ॒ञ्जन्ति॒ यम् प्र॒थय॑न्तो॒ न विप्राः᳚ । व॒पाव॑न्त॒न्नाग्निना॒ तप॑न्तः ।  पि॒तुर्न पु॒त्र उप॑सि॒ प्रेष्ठः॑ । आ घ॒र्मो अ॒ग्निमृ॒तय॑न्नसादीत् ।",
                        "header": "T.A.7.5.2",
                        "id": "13"
                     },
                     {
                        "SamhitaPaata": " अ॒ना॒धृ॒ष्या पु॒रस्ता᳚त् । अ॒ग्नेराधि॑पत्ये ।  आयु॑र्मे दाः । पु॒त्रव॑ती दक्षिण॒तः । इन्द्र॒स्याधि॑पत्ये । प्र॒जाम् मे॑ दाः । सु॒षदा॑ प॒श्चात् । दे॒वस्य॑ सवि॒तुराधि॑पत्ये । प्रा॒णम् मे॑ दाः । आश्रु॑तिरुत्तर॒तः ",
                        "header": "T.A.7.5.3",
                        "id": "14"
                     },
                     {
                        "SamhitaPaata": " मि॒त्रावरु॑णयो॒राधि॑पत्ये । श्रोत्र॑म् मे दाः । विधृ॑तिरु॒परि॑ष्टात् । बृह॒स्पते॒राधि॑पत्ये ।  ब्रह्म॑ मे दाः क्ष॒त्रम् मे॑ दाः । तेजो॑ मे धा॒ वर्चो॑ मे धाः । यशो॑ मे धा॒ स्तपो॑ मे धाः ।  मनो॑ मे धाः ॥ मनो॒रश्वा॑ऽसि॒ भूरि॑पुत्रा ।  विश्वा᳚भ्यो मा ना॒ष्ट्राभ्यः॑ पाहि ",
                        "header": "T.A.7.5.4",
                        "id": "15"
                     },
                     {
                        "SamhitaPaata": " सू॒प॒सदा॑ मे भूया॒ मा मा॑ हिꣳसीः ॥ तपो॒ ष्व॑ग्ने॒ अन्त॑राꣳ अ॒मित्रान्॑ ।  तपा॒शꣳस॑मर॒रुषः॒ पर॑स्य । तपा॑ वसो चिकिता॒नो अ॒चित्तान्॑ । वि ते॑ तिष्ठन्ताम॒जरा॑ अ॒यासः॑ ॥ चितः॑ स्थ परि॒चितः॑ । स्वाहा॑ म॒रुद्भिः॒ परि॑श्रयस्व । मा अ॑सि । प्र॒मा अ॑सि । प्र॒ति॒मा अ॑सि ",
                        "header": "T.A.7.5.5",
                        "id": "16"
                     },
                     {
                        "SamhitaPaata": " स॒म्मा अ॑सि । वि॒मा अ॑सि । उ॒न्मा अ॑सि । अ॒न्तरि॑क्षस्यान्त॒र्द्धिर॑सि ॥  दिव॒न्तप॑सस्त्रायस्व । आ॒भिर् गी॒र्भिर् यदतो॑ न ऊ॒नम् ।  आप्या॑यय हरिवो॒ वर्द्ध॑मानः । य॒दा स्तो॒तृभ्यो॒ महि॑ गो॒त्रा रु॒जासि॑ । भू॒यि॒ष्ठ॒भाजो॒ अध॑ ते स्याम ॥ शु॒क्रन्ते॑ अ॒न्यद् य॑ज॒तन्ते॑ अ॒न्यत् ",
                        "header": "T.A.7.5.6",
                        "id": "17"
                     },
                     {
                        "SamhitaPaata": " विषु॑रूपे॒ अह॑नी॒ द्यौरि॑वासि । विश्वा॒ हि मा॒या अव॑सि स्वधावः । भ॒द्रा ते॑ पूषन्नि॒ह रा॒तिर॑स्तु ॥ अर्.ह॑न् बिभर्.षि॒ साय॑कानि॒ धन्व॑ । अर्.ह॑न्नि॒ष्कं ॅय॑ज॒तं ॅवि॒श्वरू॑पम् । अर्.ह॑न्नि॒दं द॑यसे॒ विश्व॒-मब्भु॑वम् । न वा ओजी॑यो रुद्र॒ त्वद॑स्ति ॥ गा॒य॒त्रम॑सि । त्रैष्टु॑भमसि । जाग॑तमसि ( ) । मधु॒ मधु॒ मधु॑ ।",
                        "header": "T.A.7.5.7",
                        "id": "18"
                     }
                  ],
                  "anuvakkam_id": "5",
                  "id": 0
               },
               {
                  "Korvai": "(रो॒च॒य॒ - धे॒हि॒ - +नव॑ च)",
                  "Panchasat": [
                     {
                        "SamhitaPaata": "दश॒ प्राची॒र्दश॑ भासि दक्षि॒णा । दश॑ प्र॒तीची॒र्दश॑ भा॒स्युदी॑चीः । दशो॒र्द्ध्वा भा॑सि सुमन॒स्यमा॑नः । स नो॒ रुच॑न्धे॒ह्यहृ॑णीयमानः ॥  अ॒ग्निष्ट्वा॒ वसु॑भिः पु॒रस्ता᳚द्-रोचयतु गाय॒त्रेण॒ छन्द॑सा । स मा॑ रुचि॒तो रो॑चय ॥ इन्द्र॑स्त्वा रु॒द्रैर्-द॑क्षिण॒तो रो॑चयतु॒ त्रैष्टु॑भेन॒ छन्द॑सा ।  स मा॑ रुचि॒तो रो॑चय । वरु॑णस्त्वाऽऽदि॒त्यैः प॒श्चाद्-रो॑चयतु॒ जाग॑तेन॒ छन्द॑सा ।  स मा॑ रुचि॒तो रो॑चय ",
                        "header": "T.A.7.6.1",
                        "id": "19"
                     },
                     {
                        "SamhitaPaata": " द्यु॒ता॒नस्त्वा॑ मारु॒तो म॒रुद्भि॑रुत्तर॒तो रो॑चय॒त्वानु॑ष्टुभेन॒ छन्द॑सा । स मा॑ रुचि॒तो रो॑चय । बृह॒स्पति॑स्त्वा॒ विश्वै᳚र् दे॒वैरु॒परि॑ष्टाद्-रोचयतु॒ पाङ्क्ते॑न॒ छन्द॑सा । स मा॑ रुचि॒तो रो॑चय ॥ रो॒चि॒तस्त्वम् दे॑व घर्म दे॒वेष्वसि॑ ।  रो॒चि॒षी॒याहम् म॑नु॒ष्ये॑षु ॥  सम्रा᳚ड् घर्म रुचि॒तस्त्वं ए॒वेष्वायु॑ष्माꣳस्तेज॒स्वी ब्र॑ह्मवर्च॒स्य॑सि । रु॒चि॒तो॑ऽहम् म॑नु॒ष्ये᳚ष्वायु॑ष्माꣳ-स्तेज॒स्वी ब्र॑ह्मवर्च॒सी भू॑यासम् ॥ रुग॑सि । रुच॒म् मयि॑ धेहि ( ) ",
                        "header": "T.A.7.6.2",
                        "id": "20"
                     },
                     {
                        "SamhitaPaata": " मयि॒ रुक् ॥ दश॑ पु॒रस्ता᳚द्-रोचसे । दश॑ दक्षि॒णा । दश॑ प्र॒त्यङ्ङ् । दशोदङ्ङ्॑ । दशो॒र्द्ध्वो भा॑सि सुमन॒स्यमा॑नः । स नः॑ सम्रा॒डिष॒मूर्ज॑म् धेहि । वा॒जी वा॒जिने॑ पवस्व । रो॒चि॒तो घ॒र्मो रु॑ची॒य ।",
                        "header": "T.A.7.6.3",
                        "id": "21"
                     }
                  ],
                  "anuvakkam_id": "6",
                  "id": 0
               },
               {
                  "Korvai": "(रो॒च॒ते॒-सूर्य॑य त्वा - देवा॒युवं॑ - द्रविणो॒दा - दधा॑ना॒ द्वे च॑)",
                  "Panchasat": [
                     {
                        "SamhitaPaata": "अप॑श्यङ्गो॒पामनि॑पद्यमानम् । आ च॒ परा॑ च प॒थिभि॒श्चर॑न्तम् । स स॒द्ध्रीचीः॒ स विषू॑ची॒र्वसा॑नः । आ व॑रीवर्ति॒ भुव॑नेष्व॒न्तः ॥ अत्र॑ प्रा॒वीः । मधु॒ माद्ध्वी᳚भ्या॒म् मधु॒ माधू॑चीभ्याम् । अनु॑ वाम् दे॒ववी॑तये ॥ सम॒ग्निर॒ग्निना॑ गत । सम् दे॒वेन॑ सवि॒त्रा । सꣳ सूर्ये॑ण रोचते ।",
                        "header": "T.A.7.7.1",
                        "id": "22"
                     },
                     {
                        "SamhitaPaata": " स्वाहा॒ सम॒ग्निस्तप॑सा गत । सम् दे॒वेन॑ सवि॒त्रा ।  सꣳ सूर्ये॑णारोचिष्ट ॥ ध॒र्ता दि॒वो विभा॑सि॒ रज॑सः । पृ॒थि॒व्या ध॒र्ता । उ॒रोर॒न्तरि॑क्षस्य ध॒र्ता । ध॒र्ता दे॒वो दे॒वाना᳚म् । अम॑र्त्यस्तपो॒जाः ॥ हृ॒दे त्वा॒ मन॑से त्वा । दि॒वे त्वा॒ सूर्या॑य त्वा ",
                        "header": "T.A.7.7.2",
                        "id": "23"
                     },
                     {
                        "SamhitaPaata": " ऊ॒र्द्ध्वमि॒म-म॑द्ध्व॒रङ्कृ॑धि । दि॒वि दे॒वेषु॒ होत्रा॑ यच्छ ॥ विश्वा॑साम् भुवाम् पते । विश्व॑स्य भुवनस्पते । विश्व॑स्य मनसस्पते । विश्व॑स्य वचसस्पते । विश्व॑स्य तपसस्पते । विश्व॑स्य ब्रह्मणस्पते । दे॒व॒श्रूस्त्वन्दे॑व घर्म दे॒वान् पा॑हि ॥ त॒पो॒जां ॅवाच॑म॒स्मे निय॑च्छ देवा॒युव᳚म् ।",
                        "header": "T.A.7.7.3",
                        "id": "24"
                     },
                     {
                        "SamhitaPaata": " गर्भो॑ दे॒वाना᳚म् ॥ पि॒ता म॑ती॒नाम् ॥  पतिः॑ प्र॒जाना᳚म् ॥ मतिः॑ कवी॒नाम् ॥  सन्दे॒वो दे॒वेन॑ सवि॒त्राऽय॑तिष्ट । सꣳ सूर्ये॑णारुक्त ॥ आ॒यु॒र्दास्त्वम॒स्मभ्यं॑ घर्म वर्चो॒दा अ॑सि ॥ पि॒ता नो॑ऽसि पि॒ता नो॑ बोध ॥ आ॒यु॒र्द्धास्त॑नू॒धाः प॑यो॒धाः ।  व॒र्चो॒दा व॑रिवो॒दा द्र॑विणो॒दाः ",
                        "header": "T.A.7.7.4",
                        "id": "25"
                     },
                     {
                        "SamhitaPaata": " अ॒न्त॒रि॒क्ष॒प्र॒ उ॒रोर्वरी॑यान् । अ॒शी॒महि॑ त्वा॒ मा मा॑ हिꣳसीः ॥ त्वम॑ग्ने गृ॒हप॑तिर्-वि॒शाम॑सि । विश्वा॑सा॒म् मानु॑षीणाम् । श॒तम् पू॒र्भिर्य॑विष्ठ पा॒ह्यꣳह॑सः । स॒मे॒द्धारꣳ॑ श॒तꣳ हिमाः᳚ ।  तं॒ द्रा॒विणꣳ॑ हार्दिवा॒नम् । इ॒हैव रा॒तयः॑ सन्तु ॥ त्वष्टी॑मती ते सपेय । सु॒रेता॒ रेतो॒ दधा॑ना ( ) ।  वी॒रं ॅवि॑देय॒ तव॑ स॒न्दृशि॑ ।  माऽहꣳ रा॒यस्पोषे॑ण॒ वि यो॑षम् ।",
                        "header": "T.A.7.7.5",
                        "id": "26"
                     }
                  ],
                  "anuvakkam_id": "7",
                  "id": 0
               },
               {
                  "Korvai": "(एहि॑ - पाहि - पिन्वस्व - गृह्णामि॒ - +नव॑ च)",
                  "Panchasat": [
                     {
                        "SamhitaPaata": "दे॒वस्य॑ त्वा सवि॒तुः प्र॑स॒वे । अ॒श्विनो᳚र् बा॒हुभ्या᳚म् ।  पू॒ष्णो हस्ता᳚भ्या॒मा द॑दे ॥ अदि॑त्यै॒ रास्ना॑ऽसि । इड॒ एहि॑ । अदि॑त॒ एहि॑ । सर॑स्व॒त्येहि॑ । असा॒वेहि॑ ।  असा॒वेहि॑ । असा॒वेहि॑ ",
                        "header": "T.A.7.8.1",
                        "id": "27"
                     },
                     {
                        "SamhitaPaata": " अदि॑त्या उ॒ष्णीष॑मसि । वा॒युर॑स्यै॒डः । पू॒षा त्वो॒पाव॑सृजतु । अ॒श्विभ्या॒म् प्र दा॑पय । यस्ते॒ स्तनः॑ शश॒यो यो म॑यो॒भूः । येन॒ विश्वा॒ पुष्य॑सि॒ वार्या॑णि । यो र॑त्न॒धा व॑सु॒विद्यः सु॒दत्रः॑ ।  सर॑स्वति॒ तमि॒ह धात॑वेऽकः ॥ उस्र॑ घ॒र्मꣳ शिꣳ॑ष । उस्र॑ घ॒र्मम् पा॑हि ",
                        "header": "T.A.7.8.2",
                        "id": "28"
                     },
                     {
                        "SamhitaPaata": " घ॒र्माय॑ शिꣳष । बृह॒स्पति॒स्त्वोप॑सीदतु । दान॑वः स्थ॒ पेर॑वः । वि॒ष्व॒ग्वृतो॒ लोहि॑तेन । अ॒श्विभ्या᳚म् पिन्वस्व । सर॑स्वत्यै पिन्वस्व ।  पू॒ष्णे पि॑न्वस्व । बृह॒स्पत॑ये पिन्वस्व । इन्द्रा॑य पिन्वस्व । इन्द्रा॑य पिन्वस्व ",
                        "header": "T.A.7.8.3",
                        "id": "29"
                     },
                     {
                        "SamhitaPaata": " गा॒य॒त्रो॑ऽसि । त्रैष्टु॑भोऽसि । जाग॑तमसि । स॒होर्जो भा॒गेनोप॒ मेहि॑ । इन्द्रा᳚श्विना॒ मधु॑नः सार॒घस्य॑ । घ॒र्मम् पा॑त वसवो॒ यज॑ता॒ वट् । स्वाहा᳚ त्वा॒ सूर्य॑स्य र॒श्मये॑ वृष्टि॒वन॑ये जुहोमि । मधु॑ ह॒विर॑सि । सूर्य॑स्य॒ तप॑स्तप । द्यावा॑पृथि॒वीभ्यां᳚ त्वा॒ परि॑गृह्णामि ( ) ",
                        "header": "T.A.7.8.4",
                        "id": "30"
                     },
                     {
                        "SamhitaPaata": " अ॒न्तरि॑क्षेण॒ त्वोप॑यच्छामि । दे॒वानां᳚ त्वा पितृ॒णामनु॑मतो॒ भर्तुꣳ॑ शकेयम् । तेजो॑ऽसि ।  तेजोऽनु॒प्रेहि॑ । दि॒वि॒स्पृङ्मा मा॑ हिꣳसीः ।  अ॒न्त॒रि॒क्ष॒स्पृङ्मा मा॑ हिꣳसीः । पृ॒थि॒वि॒स्पृङ्मा मा॑ हिꣳसीः ।  सुव॑रसि॒ सुव॑र्मे यच्छ ।  दिवं॑ ॅयच्छ दि॒वो मा॑ पाहि ।",
                        "header": "T.A.7.8.5",
                        "id": "31"
                     }
                  ],
                  "anuvakkam_id": "8",
                  "id": 0
               },
               {
                  "Korvai": "(आ॒दि॒त्यव॑ते॒ स्वाहा॑-हार्दिवा॒नम्-पृ॑थि॒व्या-+अ॒ष्टौ च॑)",
                  "Panchasat": [
                     {
                        "SamhitaPaata": "स॒मु॒द्राय॑ त्वा॒ वाता॑य॒ स्वाहा᳚ । स॒लि॒लाय॑ त्वा॒ वाता॑य॒ स्वाहा᳚ । अ॒ना॒धृ॒ष्याय॑ त्वा॒ वाता॑य॒ स्वाहा᳚ । अ॒प्र॒ति॒धृ॒ष्याय॑ त्वा॒ वाता॑य॒ स्वाहा᳚ ।  अ॒व॒स्यवे᳚ त्वा॒ वाता॑य॒ स्वाहा᳚ । दुव॑स्वते त्वा॒ वाता॑य॒ स्वाहा᳚ । शिमि॑द्वते त्वा॒ वाता॑य॒ स्वाहा᳚ । अ॒ग्नये᳚ त्वा॒ वसु॑मते॒ स्वाहा᳚ ।  सोमा॑य त्वा रु॒द्रव॑ते॒ स्वाहा᳚ ।  वरु॑णाय त्वाऽऽदि॒त्यव॑ते॒ स्वाहा᳚ ",
                        "header": "T.A.7.9.1",
                        "id": "32"
                     },
                     {
                        "SamhitaPaata": " बृह॒स्पत॑ये त्वा वि॒श्वदे᳚व्यावते॒ स्वाहा᳚ ।  स॒वि॒त्रे त्व॑र्भु॒मते॑ विभु॒मते᳚ प्रभु॒मते॒ वाज॑वते॒ स्वाहा᳚ । य॒माय॒ त्वाऽङ्गि॑रस्वते पितृ॒मते॒ स्वाहा᳚ ॥ विश्वा॒ आशा॑ दक्षिण॒सत् । विश्वा᳚न् दे॒वान॑याडि॒ह । स्वाहा॑कृतस्य घ॒र्मस्य॑ । मधोः᳚ पिबतमश्विना ।  स्वाहा॒ऽग्नये॑ य॒ज्ञिया॑य । शं ॅयजु॑र्भिः ॥  अश्वि॑ना घ॒र्मम् पा॑तꣳ हार्दिवा॒नम् ",
                        "header": "T.A.7.9.2",
                        "id": "33"
                     },
                     {
                        "SamhitaPaata": " अह॑र्-दि॒वाभि॑-रू॒तिभिः॑ । अनु॑ वा॒न् द्यावा॑पृथि॒वी मꣳ॑साताम् । स्वाहेन्द्रा॑य ॥ स्वाहेन्द्रा॒वट् । घ॒र्मम॑पातमश्विना हार्दिवा॒नम् ।  अह॑र्-दि॒वाभि॑रू॒तिभिः॑ । अनु॑ वा॒न् द्यावा॑पृथि॒वी अ॑मꣳसाताम् । तम् प्रा॒व्यं॑ ॅयथा॒ वट् । नमो॑ दि॒वे । नमः॑ पृथि॒व्यै ( ) ",
                        "header": "T.A.7.9.3",
                        "id": "34"
                     },
                     {
                        "SamhitaPaata": " दि॒वि धा॑ इ॒मं ॅय॒ज्ञ्म् । य॒ज्ञ्मि॒मं दि॒वि धाः᳚ । दिव॑ङ्गच्छ । अ॒न्तरि॑क्षङ्गच्छ । पृ॒थि॒वीङ्ग॑च्छ । पञ्च॑ प्र॒दिशो॑ गच्छ । दे॒वान् घ॑र्म॒पान् ग॑च्छ । पि॒तॄन् घ॑र्म॒पान् ग॑च्छ ।",
                        "header": "T.A.7.9.4",
                        "id": "35"
                     }
                  ],
                  "anuvakkam_id": "9",
                  "id": 0
               },
               {
                  "Korvai": "(ब्र॒ह्म॒व॒र्च॒साय॑ पीपिहि - स्क॒न्दया᳚द् - रु॒द्राय॑ रु॒द्रहो᳚त्रे॒ स्वाहा - ऽह्नो॑ मा पाह् - य॒ग्नौ - +स॒प्त च॑)",
                  "Panchasat": [
                     {
                        "SamhitaPaata": "इ॒षे पी॑पिहि । ऊ॒र्जे पी॑पिहि । ब्रह्म॑णे पीपिहि । क्ष॒त्राय॑ पीपिहि । अ॒द्भ्यः पी॑पिहि । ओष॑धीभ्यः पीपिहि । वन॒स्पति॑भ्यः पीपिहि । द्यावा॑पृथि॒वीभ्या᳚म् पीपिहि । सु॒भू॒ताय॑ पीपिहि । ब्र॒ह्म॒व॒र्च॒साय॑ पीपिहि ",
                        "header": "T.A.7.10.1",
                        "id": "36"
                     },
                     {
                        "SamhitaPaata": "  यज॑मानाय पीपिहि । मह्य॒ञ्ज्यैष्ठ्या॑य पीपिहि ॥ त्विष्यै᳚ त्वा । द्यु॒म्नाय॑ त्वा । इ॒न्द्रि॒याय॑ त्वा॒ भूत्यै᳚ त्वा । धर्मा॑ऽसि सु॒धर्मा मे᳚ न्य॒स्मे । ब्रह्मा॑णि धारय । क्ष॒त्राणि॑ धारय । विश॑न्धारय ।  नेत्त्वा॒ वातः॑ स्क॒न्दया᳚त् ",
                        "header": "T.A.7.10.2",
                        "id": "37"
                     },
                     {
                        "SamhitaPaata": " अ॒मुष्य॑ त्वा प्रा॒णे सा॑दयामि । अ॒मुना॑ स॒ह नि॑र॒र्त्थङ्ग॑च्छ । यो᳚ऽस्मान् द्वेष्टि॑ ।  यञ्च॑ व॒यं द्वि॒ष्मः ॥ पू॒ष्णे शर॑से॒ स्वाहा᳚ ।  ग्राव॑भ्यः॒ स्वाहा᳚ । प्र॒ति॒रेभ्यः॒ स्वाहा᳚ । द्यावा॑पृथि॒वीभ्याꣳ॒॒ स्वाहा᳚ ।  पि॒तृभ्यो॑ घर्म॒पेभ्यः॒ स्वाहा᳚ ॥  रु॒द्राय॑ रु॒द्रहो᳚त्रे॒ स्वाहा᳚ ",
                        "header": "T.A.7.10.3",
                        "id": "38"
                     },
                     {
                        "SamhitaPaata": " अह॒र् ज्योतिः॑ के॒तुना॑ जुषताम् । सु॒ज्यो॒तिर् ज्योति॑षाꣳ॒॒ स्वाहा᳚ । रात्रि॒र्ज्योतिः॑ के॒तुना॑ जुषताम् । सु॒ज्यो॒तिर्-ज्योति॑षाꣳ॒॒ स्वाहा᳚ । अपी॑परो॒ माऽह्नो॒ रात्रि॑यै मा पाहि । ए॒षा ते॑ अग्ने स॒मित् । तया॒ समि॑द्ध्यस्व । आयु॑र्मे दाः । वर्च॑सा माऽञ्जीः । अपी॑परो मा॒ रात्रि॑या॒ अह्नो॑ मा पाहि ",
                        "header": "T.A.7.10.4",
                        "id": "39"
                     },
                     {
                        "SamhitaPaata": " ए॒षा ते॑ अग्ने स॒मित् । तया॒ समि॑द्ध्यस्व । आयु॑र्मे दाः । वर्च॑सा माऽञ्जीः । अ॒ग्निर्-ज्योति॒र्-ज्योति॑र॒ग्निः स्वाहा᳚ ।  सूर्यो॒ ज्योति॒र्-ज्योतिः॒ सूर्यः॒ स्वाहा᳚ । भूः स्वाहा᳚ । हु॒तꣳ ह॒विः । मधु॑ ह॒विः । इन्द्र॑तमे॒ऽग्नौ ( ) ",
                        "header": "T.A.7.10.5",
                        "id": "40"
                     },
                     {
                        "SamhitaPaata": "  पि॒ता नो॑ऽसि॒ मा मा॑ हिꣳसीः । अ॒श्याम॑ ते देवघर्म ।  मधु॑मतो॒ वाज॑वतः पितु॒मतः॑ । अङ्गि॑रस्वतः स्वधा॒विनः॑ । अ॒शी॒महि॑ त्वा॒ मा मा॑ हिꣳसीः ॥ स्वाहा᳚ त्वा॒ सूर्य॑स्य र॒श्मिभ्यः॑ । स्वाहा᳚ त्वा॒ नक्ष॑त्रेभ्यः ।",
                        "header": "T.A.7.10.6",
                        "id": "41"
                     }
                  ],
                  "anuvakkam_id": "10",
                  "id": 0
               },
               {
                  "Korvai": "(याऽऽग्नी᳚द्ध्रे॒ तान्ता॑ ए॒तेनाव॑यजे॒ स्वाहा॒ - धर्म॑णा - शं॒ ॅयुधा॑याः - प्यासिषी॒महि॒-पोषे॑ण॒-निष॑त्तो-वि॒द्म-स॑न्-+त्व॒ष्टौ च॑)",
                  "Panchasat": [
                     {
                        "SamhitaPaata": "घर्म॒ या ते॑ दि॒वि शुक् । या गा॑य॒त्रे छन्द॑सि । या ब्रा᳚ह्म॒णे । या ह॑वि॒र्द्धाने᳚ । तान्त॑ ए॒तेनाव॑यजे॒ स्वाहा᳚ ॥ घर्म॒ या ते॒ऽन्तरि॑क्षे॒ शुक् ।  या त्रैष्टु॑भे॒ छन्द॑सि । या रा॑ज॒न्ये᳚ । याऽऽग्नी᳚द्ध्रे ।  तान्त॑ ए॒तेनाव॑यजे॒ स्वाहा᳚ ",
                        "header": "T.A.7.11.1",
                        "id": "42"
                     },
                     {
                        "SamhitaPaata": " घर्म॒ या ते॑ पृथि॒व्याꣳ शुक् । या जाग॑ते॒ छन्द॑सि । या वैश्ये᳚ । या सद॑सि । तान्त॑ ए॒तेनाव॑यजे॒ स्वाहा᳚ ॥ अनु॑नो॒ऽद्यानु॑मतिः{1} । अन्विद॑नुमते॒ त्वम् {2} । दि॒वस्त्वा॑ पर॒स्पायाः᳚ । अ॒न्तरि॑क्षस्य त॒नुवः॑ पाहि । पृ॒थि॒व्यास्त्वा॒ धर्म॑णा ",
                        "header": "T.A.7.11.2",
                        "id": "43"
                     },
                     {
                        "SamhitaPaata": " व॒यमनु॑क्रामाम सुवि॒ताय॒ नव्य॑से ॥ ब्रह्म॑णस्त्वा पर॒स्पायाः᳚ । क्ष॒त्रस्य॑ त॒नुवः॑ पाहि । वि॒शस्त्वा॒ धर्म॑णा । व॒यमनु॑क्रामाम सुवि॒ताय॒ नव्य॑से ॥ प्रा॒णस्य॑ त्वा पर॒स्पायै᳚ । चक्षु॑षस्त॒नुवः॑ पाहि । श्रोत्र॑स्य त्वा॒ धर्म॑णा । व॒यमनु॑क्रामाम सुवि॒ताय॒ नव्य॑से ॥ व॒ल्गुर॑सि शं॒ ॅयुधा॑याः ",
                        "header": "T.A.7.11.3",
                        "id": "44"
                     },
                     {
                        "SamhitaPaata": " शिशु॒र्-जन॑धायाः ॥ शञ्च॒ वक्षि॒ परि॑ च॒ वक्षि॑ ।  चतुः॑ स्रक्ति॒र्नाभि॑र्. ऋ॒तस्य॑ । सदो॑ वि॒श्वायुः॒ शर्म॑ स॒प्रथाः᳚ । अप॒ द्वेषो॒ अप॒ ह्वरः॑ । अ॒न्यद्व्र॑तस्य सश्चिम । घर्मै॒तत् तेऽन्न॑मे॒तत् पुरी॑षम् । तेन॒ वर्द्ध॑स्व॒ चा च॑ प्यायस्व । व॒र्द्धि॒षी॒महि॑ च व॒यम् । आ च॑ प्यासिषी॒महि॑ ।",
                        "header": "T.A.7.11.4",
                        "id": "45"
                     },
                     {
                        "SamhitaPaata": " रन्ति॒र्-नामा॑सि दि॒व्यो ग॑न्ध॒र्वः । तस्य॑ ते प॒द्वद्ध॑वि॒र्द्धान᳚म् । अ॒ग्निरद्ध्य॑क्षाः । रु॒द्रोऽधि॑पतिः ॥ सम॒हमायु॑षा । सम् प्रा॒णेन॑ ।  सं ॅवर्च॑सा । सम् पय॑सा । सङ्गौ॑प॒त्येन॑ । सꣳ रा॒यस्पोषे॑ण ।",
                        "header": "T.A.7.11.5",
                        "id": "46"
                     },
                     {
                        "SamhitaPaata": " व्य॑सौ । यो᳚ऽस्मान् द्वेष्टि॑ । यञ्च॑ व॒यं द्वि॒ष्मः ॥  अचि॑क्रद॒द्वृषा॒ हरिः॑ । म॒हान्-मि॒त्रो न द॑र्.श॒तः । सꣳ सूर्ये॑ण रोचते ॥ चिद॑सि समु॒द्रयो॑निः । इन्दु॒र् दक्षः॑ श्ये॒न ऋ॒तावा᳚ । हिर॑ण्यपक्षः शकु॒नो भु॑र॒ण्युः । म॒हान्थ् स॒धस्थे᳚ ध्रु॒व आनिष॑त्तः ",
                        "header": "T.A.7.11.6",
                        "id": "47"
                     },
                     {
                        "SamhitaPaata": " नम॑स्ते अस्तु॒ मा मा॑ हिꣳसीः ॥ वि॒श्वाव॑सुꣳ सोम गन्ध॒र्वम् । आपो॑ ददृ॒शुषीः᳚ । तदृ॒तेना॒ व्या॑यन्न् । तद॒न्ववै᳚त् । इन्द्रो॑ रारहा॒ण आ॑साम् । परि॒ सूर्य॑स्य परि॒धीꣳ र॑पश्यत् ॥ वि॒श्वाव॑सुर॒भि तन्नो॑ गृणातु । दि॒व्यो ग॑न्ध॒र्वो रज॑सो वि॒मानः॑ ।  यद्वा॑ घा स॒त्यमु॒त यन्न वि॒द्म ",
                        "header": "T.A.7.11.7",
                        "id": "48"
                     },
                     {
                        "SamhitaPaata": " धियो॑ हिन्वा॒नो धिय॒ इन्नो॑ अव्यात् ॥ सस्नि॑मविन्द॒च्चर॑णे न॒दीना᳚म् ।  अपा॑वृणो॒द्-दुरो॒ अश्म॑व्रजानाम् । प्रासा᳚न् गन्ध॒र्वो अ॒मृता॑नि वोचत् । इन्द्रो॒ दक्ष॒म् परि॑जानाद॒हीन᳚म् ॥ ए॒तत्त्वम् दे॑व घर्म दे॒वो दे॒वानुपा॑गाः ।  इ॒दम॒हम् म॑नु॒ष्यो॑ मनु॒ष्यान्॑ । सोम॑पी॒थानु॒ मेहि॑ । स॒ह प्र॒जया॑ स॒ह रा॒यस्पोषे॑ण ॥  सु॒मि॒त्रा न॒ आप॒ ओष॑धयः सन्तु ( ) ",
                        "header": "T.A.7.11.8",
                        "id": "49"
                     },
                     {
                        "SamhitaPaata": " दु॒र्मि॒त्रास्तस्मै॑ भूयासुः । यो᳚ऽस्मान् द्वेष्टि॑ ।  यञ्च॑ व॒यं द्वि॒ष्मः ॥ उद्व॒यन्तम॑स॒स्परि॑ {3} । उदु॒त्यं चि॒त्रम् {4} । इ॒ममू॒ षु त्यम॒स्मभ्यꣳ॑ स॒निम् । गा॒य॒त्रन्नवी॑याꣳसम् ।  अग्ने॑ दे॒वेषु॒ प्रवो॑चः ।",
                        "header": "T.A.7.11.9",
                        "id": "50"
                     }
                  ],
                  "anuvakkam_id": "11",
                  "id": 0
               },
               {
                  "Korvai": "(णॊ कॊर्वै fऒर् थिस् अनुवक्कम् )",
                  "Panchasat": [
                     {
                        "SamhitaPaata": "म॒ही॒नाम् पयो॑ऽसि॒ विहि॑तं देव॒त्रा ।  ज्यो॒ति॒र्भा अ॑सि॒ वन॒स्पती॑ना॒मोष॑धीनाꣳ॒॒ रसः॑ ।  वा॒जिन॑म् त्वा वा॒जिनोऽव॑ नयामः ।  ऊ॒र्द्ध्वम् मनः॑ सुव॒र्गम् ।",
                        "header": "T.A.7.12.1",
                        "id": "51"
                     }
                  ],
                  "anuvakkam_id": "12",
                  "id": 0
               },
               {
                  "Korvai": "(णॊ कॊर्वै fऒर् थिस् अनुवक्कम् )",
                  "Panchasat": [
                     {
                        "SamhitaPaata": "अस्का॒न् द्यौः पृ॑थि॒वीम् । अस्का॑नृष॒भो युवा॒ गाः ।  स्क॒न्नेमा विश्वा॒ भुव॑ना । स्क॒न्नो य॒ज्ञ्ः प्रज॑नयतु ॥ अस्का॒नज॑नि॒ प्राज॑नि । आ स्क॒न्नाज्जा॑यते॒ वृषा᳚ ।  स्क॒न्नात् प्रज॑निषीमहि ।",
                        "header": "T.A.7.13.1",
                        "id": "52"
                     }
                  ],
                  "anuvakkam_id": "13",
                  "id": 0
               },
               {
                  "Korvai": "(णॊ कॊर्वै fऒर् थिस् अनुवक्कम् )",
                  "Panchasat": [
                     {
                        "SamhitaPaata": "या पु॒रस्ता᳚द् वि॒द्युदाप॑तत् । तान्त॑ ए॒तेनाव॑ यजे॒ स्वाहा᳚ । या द॑क्षिण॒तः । या प॒श्चात् । योत्त॑र॒तः । योपरि॑ष्टाद् वि॒द्युदाप॑तत् । तान्त॑ ए॒तेनाव॑ यजे॒ स्वाहा᳚ ।",
                        "header": "T.A.7.14.1",
                        "id": "53"
                     }
                  ],
                  "anuvakkam_id": "14",
                  "id": 0
               },
               {
                  "Korvai": "(णॊ कॊर्वै fऒर् थिस् अनुवक्कम् )",
                  "Panchasat": [
                     {
                        "SamhitaPaata": "प्रा॒णाय॒ स्वाहा᳚ व्या॒नाय॒ स्वाहा॑ ऽपा॒नाय॒ स्वाहा᳚ ।  चक्षु॑षे॒ स्वाहा॒ श्रोत्रा॑य॒ स्वाहा᳚ ।  मन॑से॒ स्वाहा॑ वा॒चे सर॑स्वत्यै॒ स्वाहा᳚ ।",
                        "header": "T.A.7.15.1",
                        "id": "54"
                     }
                  ],
                  "anuvakkam_id": "15",
                  "id": 0
               },
               {
                  "Korvai": "(णॊ कॊर्वै fऒर् थिस् अनुवक्कम् )",
                  "Panchasat": [
                     {
                        "SamhitaPaata": "पू॒ष्णे स्वाहा॑ पू॒ष्णे शर॑से॒ स्वाहा᳚ ।  पू॒ष्णे प्र॑प॒त्थ्या॑य॒ स्वाहा॑ पू॒ष्णे न॒रन्धि॑षाय॒ स्वाहा᳚ । पू॒ष्णेऽङ्घृ॑णये॒ स्वाहा॑ पू॒ष्णे न॒रुणा॑य॒ स्वाहा᳚ ।  पू॒ष्णे सा॑के॒ताय॒ स्वाहा᳚ ।",
                        "header": "T.A.7.16.1",
                        "id": "55"
                     }
                  ],
                  "anuvakkam_id": "16",
                  "id": 0
               },
               {
                  "Korvai": "(णॊ कॊर्वै fऒर् थिस् अनुवक्कम्)",
                  "Panchasat": [
                     {
                        "SamhitaPaata": "उद॑स्य॒ शुष्मा᳚द् भा॒नुर्नार्त॒ बिभ॑र्ति । भा॒रम् पृ॑थि॒वी न भूम॑ । प्र शु॒क्रैतु॑ दे॒वी म॑नी॒षा । अ॒स्मथ् सुत॑ष्टो॒ रथो॒ न वा॒जी । अर्च॑न्त॒ एके॒ महि॒ साम॑ मन्वत । तेन॒ सूर्य॑मधारयन्न् ।  तेन॒ सूर्य॑मरोचयन्न् । घ॒र्मः शिर॒स्तद॒यम॒ग्निः ।  पुरी॑षमसि॒ संप्रि॑यम् प्र॒जया॑ प॒शुभि॑र्भुवत् । प्र॒जापति॑स्त्वा सादयतु । तया॑ दे॒वत॑या ऽङ्गिर॒स्वद् ध्रु॒वा सी॑द ।",
                        "header": "T.A.7.17.1",
                        "id": "56"
                     }
                  ],
                  "anuvakkam_id": "17",
                  "id": 0
               },
               {
                  "Korvai": "(णॊ कॊर्वै fऒर् थिस् अनुवक्कम्)",
                  "Panchasat": [
                     {
                        "SamhitaPaata": "यास्ते॑ अग्न आ॒र्द्रा योन॑यो॒ याः कु॑ला॒यिनीः᳚ ।  ये ते॑ अग्न॒ इन्द॑वो॒ या उ॒ नाभ॑यः । यास्ते॑ अग्ने त॒नुव॒ ऊर्जो॒ नाम॑ । ताभि॒स्त्वमु॒भयी॑भिः सम्ॅविदा॒नः । प्र॒जाभि॑रग्ने॒ द्रवि॑णे॒ह सी॑द ।  प्र॒जाप॑तिस्त्वा सादयतु । तया॑ दे॒वत॑याऽङ्गिर॒स्वद् ध्रु॒वा सी॑द ।",
                        "header": "T.A.7.18.1",
                        "id": "57"
                     }
                  ],
                  "anuvakkam_id": "18",
                  "id": 0
               },
               {
                  "Korvai": "(चित॑यो॒ नव॑ च)",
                  "Panchasat": [
                     {
                        "SamhitaPaata": "अ॒ग्निर॑सि वैश्वान॒रो॑ऽसि । स॒म्ॅव॒थ्स॒रो॑ऽसि परिवथ्स॒रो॑ऽसि । इ॒दा॒व॒थ्स॒रो॑ऽसीदुवथ्स॒रो॑ऽसि । इ॒द्व॒थ्स॒रो॑ऽसि वथ्स॒रो॑ऽसि । तस्य॑ ते वस॒न्तः शिरः॑ । ग्री॒ष्मो दक्षि॑णः प॒क्षः । व॒र्॒.षाः पुच्छ᳚म् ।  श॒रदुत्त॑रः प॒क्षः । हे॒म॒न्तो मद्ध्य᳚म् । पू॒र्व॒प॒क्षाश्चित॑यः ( ) । अ॒प॒र॒प॒क्षाः पुरी॑षम् । अ॒हो॒रा॒त्राणीष्ट॑काः । तस्य॑ ते॒ मासा᳚श्चार्द्धमा॒साश्च॑ कल्पन्ताम् ।  ऋ॒तव॑स्ते कल्पन्ताम् । स॒म्ॅव॒थ्स॒रस्ते॑ कल्पताम् ।  अ॒हो॒रा॒त्राणि॑ ते कल्पन्ताम् । एति॒ प्रेति॒ वीति॒ समित्युदिति॑ ।  प्र॒जाप॑तिस्त्वा सादयतु । तया॑ दे॒वत॑याऽङ्गिर॒स्वद् ध्रु॒वा सी॑द ।",
                        "header": "T.A.7.19.1",
                        "id": "58"
                     }
                  ],
                  "anuvakkam_id": "19",
                  "id": 0
               },
               {
                  "Korvai": "(पु॒रो॒वसु॑र्.हीडिषाताꣳ सुप॒र्णाः)",
                  "Panchasat": [
                     {
                        "SamhitaPaata": "भूर्भुव॒स्सुवः॑ । ऊ॒र्द्ध्व ऊ॒ षुण॑ ऊ॒तये᳚ । ऊ॒र्द्ध्वो नः॑ पा॒ह्यꣳह॑सः ॥  वि॒धुन्द॑द्रा॒णꣳ सम॑ने बहू॒नाम् । युवा॑नꣳ॒॒ सन्त॑म् पलि॒तो ज॑गार । दे॒वस्य॑ पश्य॒ काव्य॑म् महि॒त्वाऽद्या म॒मार॑ । स ह्यः॒ समा॑न ॥  यदृ॒ते चि॑दभि॒श्रिषः॑ । पु॒रा ज॒र्तृभ्य॑ आ॒तृदः॑ ।  सन्धा॑ता स॒न्धिम् म॒घवा॑ पुरो॒वसुः॑ ",
                        "header": "T.A.7.20.1",
                        "id": "59"
                     },
                     {
                        "SamhitaPaata": " निष्क॑र्ता॒ विह्रु॑त॒म् पुनः॑ ॥ पुन॑रू॒र्जा{5}, स॒ह र॒य्या {6} । मा नो॑ घर्म व्यथि॒तो वि॑व्यथो नः । मा नः॒ पर॒मध॑र॒म्मा रजो॑ऽनैः । मोष्व॑स्माꣳ स्तम॑स्यन्त॒रा धाः᳚ । मा रु॒द्रिया॑सो अ॒भिगु॑र्वृ॒धानः॑ ॥ मा नः॒ क्रतु॑भिर्. हीडि॒तेभि॑र॒स्मान् । द्विषा॑ सुनीते॒ मा परा॑दाः ।  मा नो॑ रु॒द्रो निर्.ऋ॑ति॒र्मा नो॒ अस्ता᳚ ।  मा द्यावा॑पृथि॒वी ही॑डिषाताम् ।",
                        "header": "T.A.7.20.2",
                        "id": "60"
                     },
                     {
                        "SamhitaPaata": " उप॑ नो मित्रावरुणावि॒हाव॑तम् । अ॒न्वादी᳚द्ध्याथामि॒ह नः॑ सखाया । आ॒दि॒त्याना॒म् प्रसि॑तिर्.हे॒तिः । उ॒ग्रा श॒तापा᳚ष्ठा घ॒ विषा॒ परि॑णो वृणक्तु ॥  इ॒मम् मे॑ वरुण॒{7}, तत्त्वा॑ यामि{8} । त्वन्नो॑ अग्ने॒{9},  स त्वन्नो॑ अग्ने{10} । त्वम॑ग्ने अ॒यासि॑{11) ॥  उद्व॒यन्तम॑स॒स्परि॑ {12} । उदु॒त्यं{13}, चि॒त्रम् {14} ।  वयः॑ सुप॒र्णाः {15} ( ) ।",
                        "header": "T.A.7.20.3",
                        "id": "61"
                     }
                  ],
                  "anuvakkam_id": "20",
                  "id": 0
               },
               {
                  "Korvai": "(यश॑सा स॒ह षट्च॑)",
                  "Panchasat": [
                     {
                        "SamhitaPaata": "भूर्भुव॒स्सुवः॑ । मयि॒ त्यदि॑न्द्रि॒यम् म॒हत् । मयि॒ दक्षो॒ मयि॒ क्रतुः॑ । मयि॑ धायि सु॒वीर्य᳚म् । त्रिशु॑ग्घ॒र्मो विभा॑तु मे । आकू᳚त्या॒ मन॑सा स॒ह ।  वि॒राजा॒ ज्योति॑षा स॒ह । य॒ज्ञेन॒ पय॑सा स॒ह । ब्रह्म॑णा॒ तेज॑सा स॒ह । क्ष॒त्रेण॒ यश॑सा स॒ह ( ) । स॒त्येन॒ तप॑सा स॒ह । तस्य॒ दोह॑मशीमहि ।  तस्य॑ सु॒म्नम॑शीमहि । तस्य॑ भ॒क्षम॑शीमहि ।  तस्य॑ त॒ इन्द्रे॑ण पी॒तस्य॒ मधु॑मतः ।  उप॑हूत॒स्योप॑हूतो भक्षयामि ।",
                        "header": "T.A.7.21.1",
                        "id": "62"
                     }
                  ],
                  "anuvakkam_id": "21",
                  "id": 0
               },
               {
                  "Korvai": "(णॊ कॊर्वै fऒर् थिस् अनुवक्कम् )",
                  "Panchasat": [
                     {
                        "SamhitaPaata": "यास्ते॑ अग्ने घो॒रास्त॒नुवः॑ । क्षुच्च॒ तृष्णा॑ च । अस्नु॒क्चाना॑हुतिश्च । अ॒श॒न॒या च॑ पिपा॒सा च॑ । से॒दिश्चाम॑तिश्च । ए॒तास्ते॑ अग्ने घो॒रास्त॒नुवः॑ ।  ताभि॑र॒मुङ्ग॑च्छ । यो᳚ऽस्मान् द्वेष्टि॑ ।  यञ्च॑ व॒यं द्वि॒ष्मः ।",
                        "header": "T.A.7.22.1",
                        "id": "63"
                     }
                  ],
                  "anuvakkam_id": "22",
                  "id": 0
               },
               {
                  "Korvai": "(णॊ कॊर्वै fऒर् थिस् अनुवक्कम् )",
                  "Panchasat": [
                     {
                        "SamhitaPaata": "स्निक्च॒ स्नीहि॑तिश्च॒ स्निहि॑तिश्च । उ॒ष्णा च॑ शी॒ता च॑ ।  उ॒ग्रा च॑ भी॒मा च॑ । स॒दाम्नी॑ से॒दिरनि॑रा । ए॒तास्ते॑ अग्ने घो॒रास्त॒नुवः॑ । ताभि॑र॒मुङ्ग॑च्छ । यो᳚ऽस्मान् द्वेष्टि॑ । यञ्च॑ व॒यं द्वि॒ष्मः ।",
                        "header": "T.A.7.23.1",
                        "id": "64"
                     }
                  ],
                  "anuvakkam_id": "23",
                  "id": 0
               },
               {
                  "Korvai": "(णॊ कॊर्वै fऒर् थिस् अनुवक्कम् )",
                  "Panchasat": [
                     {
                        "SamhitaPaata": "धुनि॑श्च ध्वा॒न्तश्च॑ ध्व॒नश्च॑ ध्व॒नयꣳ॑श्च ।  नि॒लि॒म्पश्च॑ विलि॒म्पश्च॑ विक्षि॒पः ।",
                        "header": "T.A.7.24.1",
                        "id": "65"
                     }
                  ],
                  "anuvakkam_id": "24",
                  "id": 0
               },
               {
                  "Korvai": "(णॊ कॊर्वै fऒर् थिस् अनुवक्कम् )",
                  "Panchasat": [
                     {
                        "SamhitaPaata": "उ॒ग्रश्च॒ धुनि॑श्च ध्वा॒न्तश्च॑ ध्व॒नश्च॑ ध्व॒नयꣳ॑श्च । स॒ह॒स॒ह्वाꣳश्च॒ सह॑मानश्च॒ सह॑स्वाꣳश्च॒ सही॑याꣳश्च ।  एत्य॒ प्रेत्य॑ विक्षि॒पः ।",
                        "header": "T.A.7.25.1",
                        "id": "66"
                     }
                  ],
                  "anuvakkam_id": "25",
                  "id": 0
               },
               {
                  "Korvai": "(णॊ कॊर्वै fऒर् थिस् अनुवक्कम् )",
                  "Panchasat": [
                     {
                        "SamhitaPaata": "अ॒हो॒रा॒त्रे त्वोदी॑रयताम् । अ॒र्द्ध॒मा॒सास्त्वोदीं᳚ जयन्तु । मासा᳚स्त्वा श्रपयन्तु । ऋ॒तव॑स्त्वा पचन्तु ।  स॒म्ॅव॒थ्स॒रस्त्वा॑ हन्त्वसौ ।",
                        "header": "T.A.7.26.1",
                        "id": "67"
                     }
                  ],
                  "anuvakkam_id": "26",
                  "id": 0
               },
               {
                  "Korvai": "(णॊ कॊर्वै fऒर् थिस् अनुवक्कम्)",
                  "Panchasat": [
                     {
                        "SamhitaPaata": "खट् फड् ज॒हि । छि॒न्धी भि॒न्धी ह॒न्धी कट् ।  इति॒ वाचः॑ क्रूरा॒णि ।",
                        "header": "T.A.7.27.1",
                        "id": "68"
                     }
                  ],
                  "anuvakkam_id": "27",
                  "id": 0
               },
               {
                  "Korvai": "(त्रिस्ते॒ नमः॑ स॒प्त च॑)",
                  "Panchasat": [
                     {
                        "SamhitaPaata": "विगा इ॑न्द्र वि॒चर᳚न्थ् स्पाशयस्व । स्व॒पन्त॑मिन्द्र पशु॒मन्त॑मिच्छ । वज्रे॑णा॒मुम् बो॑धय दुर्वि॒दत्र᳚म् । स्व॒प॒तो᳚ऽस्य॒ प्रह॑र॒ भोज॑नेभ्यः ॥  अग्ने॑ अ॒ग्निना॒ सम्ॅव॑दस्व । मृत्यो॑ मृ॒त्युना॒ सम्ॅव॑दस्व । नम॑स्ते अस्तु भगवः ॥ स॒कृत्ते॑ अग्ने॒ नमः॑ । द्विस्ते॒ नमः॑ । त्रिस्ते॒ नमः॑ ( ) । च॒तुस्ते॒ नमः॑ । प॒ञ्च॒कृत्व॑स्ते॒ नमः॑ ।  द॒श॒कृत्व॑स्ते॒ नमः॑ । श॒त॒कृत्व॑स्ते॒ नमः॑ । आ॒स॒ह॒स्र॒कृत्व॑स्ते॒ नमः॑ । अ॒प॒रि॒मि॒त॒कृत्व॑स्ते॒ नमः॑ । नम॑स्ते अस्तु॒ मा मा॑ हिꣳसीः ।",
                        "header": "T.A.7.28.1",
                        "id": "69"
                     }
                  ],
                  "anuvakkam_id": "28",
                  "id": 0
               },
               {
                  "Korvai": "(4) (णॊ कॊर्वै fऒर् थिस् अनुवक्कम् )",
                  "Panchasat": [
                     {
                        "SamhitaPaata": "",
                        "header": "",
                        "id": 0
                     }
                  ],
                  "anuvakkam_id": "29",
                  "id": 0
               },
               {
                  "Korvai": "(णॊ कॊर्वै fऒर् थिस् अनुवक्कम् )",
                  "Panchasat": [
                     {
                        "SamhitaPaata": "यदे॒तद्-वृ॑क॒सो भू॒त्वा । वाग् दे᳚व्यभि॒राय॑सि । द्वि॒षन्त॑म् मे॒ऽभिरा॑य । तम् मृ॑त्यो मृ॒त्यवे॑ नय । स आर्त्याऽऽर्ति॒मार्च्छ॑तु ।",
                        "header": "T.A.7.30.1",
                        "id": "71"
                     }
                  ],
                  "anuvakkam_id": "30",
                  "id": 0
               },
               {
                  "Korvai": "(णॊ कॊर्वै fऒर् थिस् अनुवक्कम् )",
                  "Panchasat": [
                     {
                        "SamhitaPaata": "यदी॑षि॒तो यदि॑ वा स्वका॒मी । भ॒येड॑को॒ वद॑ति॒ वाच॑मे॒ताम् । तामि॑न्द्रा॒ग्नी ब्रह्म॑णा सम्ॅविदा॒नौ ।  शि॒वाम॒स्मभ्यं॑ कृणुतङ्गृ॒हेषु॑ ।",
                        "header": "T.A.7.31.1",
                        "id": "72"
                     }
                  ],
                  "anuvakkam_id": "31",
                  "id": 0
               },
               {
                  "Korvai": "(णॊ कॊर्वै fऒर् थिस् अनुवक्कम् )",
                  "Panchasat": [
                     {
                        "SamhitaPaata": "दीर्घ॑मुखि॒ दुर्.ह॑णु । मा स्म॑ दक्षिण॒तो व॑दः ।  यदि॑ दक्षिण॒तो वदा᳚द् द्वि॒षन्त॒म् मेऽव॑ बाधासै ।",
                        "header": "T.A.7.32.1",
                        "id": "73"
                     }
                  ],
                  "anuvakkam_id": "32",
                  "id": 0
               },
               {
                  "Korvai": "(णॊ कॊर्वै fऒर् थिस् अनुवक्कम् )",
                  "Panchasat": [
                     {
                        "SamhitaPaata": "इ॒त्थादुलू॑क॒ आप॑प्तत् । हि॒र॒ण्या॒क्षो अयो॑मुखः ।  रक्ष॑सान्दू॒त आग॑तः । तमि॒तो ना॑शयाग्ने ।",
                        "header": "T.A.7.33.1",
                        "id": "74"
                     }
                  ],
                  "anuvakkam_id": "33",
                  "id": 0
               },
               {
                  "Korvai": "(णॊ कॊर्वै fऒर् थिस् अनुवक्कम् )",
                  "Panchasat": [
                     {
                        "SamhitaPaata": "यदे॒तद् भू॒तान्य॑न्वा॒विश्य॑ । दैवीं॒ ॅवाचं॑ ॅव॒दसि॑ । द्वि॒षतो॑ नः॒ परा॑वद । तान् मृ॑त्यो मृ॒त्यवे॑ नय । त आर्त्याऽऽर्ति॒मार्च्छ॑न्तु ।  अ॒ग्निना॒ऽग्निः सम्ॅव॑दताम् ।",
                        "header": "T.A.7.34.1",
                        "id": "75"
                     }
                  ],
                  "anuvakkam_id": "34",
                  "id": 0
               },
               {
                  "Korvai": "(णॊ कॊर्वै fऒर् थिस् अनुवक्कम् )",
                  "Panchasat": [
                     {
                        "SamhitaPaata": "प्र॒सार्य॑ स॒क्थ्यौ॑ पत॑सि । स॒व्यमक्षि॑ नि॒पेपि॑ च ।  मेह क॑स्यच॒नाम॑मत् ।",
                        "header": "T.A.7.35.1",
                        "id": "76"
                     }
                  ],
                  "anuvakkam_id": "35",
                  "id": 0
               },
               {
                  "Korvai": "(णॊ कॊर्वै fऒर् थिस् अनुवक्कम् )",
                  "Panchasat": [
                     {
                        "SamhitaPaata": "अत्रि॑णा त्वा क्रिमे हन्मि । कण्वे॑न ज॒मद॑ग्निना ।  वि॒श्वाव॑सो॒र् ब्रह्म॑णा ह॒तः । क्रिमी॑णाꣳ॒॒ राजा᳚ ।  अप्ये॑षाꣳ स्थ॒पति॑र्ह॒तः । अथो॑ मा॒ताऽथो॑ पि॒ता ।  अथो᳚ स्थू॒रा अथो᳚ क्षु॒द्राः । अथो॑ कृ॒ष्णा अथो᳚ श्वे॒ताः । अथो॑ आ॒शाति॑का ह॒ताः ।  श्वे॒ताभिः॑ स॒ह सर्वे॑ ह॒ताः ।",
                        "header": "T.A.7.36.1",
                        "id": "77"
                     }
                  ],
                  "anuvakkam_id": "36",
                  "id": 0
               },
               {
                  "Korvai": "(णॊ कॊर्वै fऒर् थिस् अनुवक्कम् )",
                  "Panchasat": [
                     {
                        "SamhitaPaata": "आह॒राव॑द्य । शृ॒तस्य॑ ह॒विषो॒ यथा᳚ । तथ् स॒त्यम् ।  यद॒मुं ॅय॒मस्य॒ जम्भ॑योः । आद॑धामि॒ तथा॒ हि तत् । खण्फण्म्रसि॑ ।",
                        "header": "T.A.7.37.1",
                        "id": "78"
                     }
                  ],
                  "anuvakkam_id": "37",
                  "id": 0
               },
               {
                  "Korvai": "(णॊ कॊर्वै fऒर् थिस् अनुवक्कम् )",
                  "Panchasat": [
                     {
                        "SamhitaPaata": "ब्रह्म॑णा त्वा शपामि । ब्रह्म॑णस्त्वा श॒पथे॑न शपामि । घो॒रेण॑ त्वा॒ भृगू॑णा॒ञ्चक्षु॑षा॒ प्रेक्षे᳚ । रौ॒द्रेण॒ त्वाङ्गि॑रसा॒म् मन॑सा ध्यायामि ।  अ॒घस्य॑ त्वा॒ धार॑या विद्ध्यामि ।  अध॑रो॒ मत् प॑द्यस्वासौ ।",
                        "header": "T.A.7.38.1",
                        "id": "79"
                     }
                  ],
                  "anuvakkam_id": "38",
                  "id": 0
               },
               {
                  "Korvai": "(णॊ कॊर्वै fऒर् थिस् अनुवक्कम् )",
                  "Panchasat": [
                     {
                        "SamhitaPaata": "उत्तु॑द शिमिजावरि । तल्पे॑जे॒ तल्प॒ उत्तु॑द । गि॒रीꣳ रनु॒ प्रवे॑शय । मरी॑ची॒रुप॒ सन्नु॑द । याव॑दि॒तः पु॒रस्ता॑दु॒दया॑ति॒ सूर्यः॑ ।  ताव॑दि॒तो॑ऽमुन्ना॑शय । यो᳚ऽस्मान् द्वेष्टि॑ ।  यञ्च॑ व॒यम् द्वि॒ष्मः ।",
                        "header": "T.A.7.39.1",
                        "id": "80"
                     }
                  ],
                  "anuvakkam_id": "39",
                  "id": 0
               },
               {
                  "Korvai": "(णॊ कॊर्वै fऒर् थिस् अनुवक्कम् )",
                  "Panchasat": [
                     {
                        "SamhitaPaata": "भूर्भुव॒स्सुवो॒ भूर्भुव॒स्सुवो॒ भूर्भुव॒स्सुवः॑ ।  भुवो᳚ऽद्धायि॒ भुवो᳚ऽद्धायि॒ भुवो᳚ऽद्धायि ।  नृ॒म्णायि नृ॒म्णम् नृ॒म्णायि नृ॒म्णम् नृ॒म्णायि नृ॒म्णम् । नि॒धा य्यो॑ऽवायि नि॒धा य्यो॑ऽवायि नि॒धा य्यो॑ऽवायि । ए अ॒स्मे अ॒स्मे । सुव॒र्न ज्योतीः᳚ ।",
                        "header": "T.A.7.40.1",
                        "id": "81"
                     }
                  ],
                  "anuvakkam_id": "40",
                  "id": 0
               },
               {
                  "Korvai": "(स॒मिथ् - समि॑न्धे - व्र॒तञ्च॑रिष्या॒ - म्यायु॑षा॒ तेज॑सा॒ - वर्च॑सा श्रि॒या - यश॑सा ब्रह्मवर्च॒सेना॒ - +ष्टौ च॑)",
                  "Panchasat": [
                     {
                        "SamhitaPaata": "पृ॒थि॒वी स॒मित् । ताम॒ग्निः समि॑न्धे । साऽग्निꣳ समि॑न्धे । ताम॒हꣳ समि॑न्धे । सा मा॒ समि॑द्धा । आयु॑षा॒ तेज॑सा । वर्च॑सा श्रि॒या । यश॑सा ब्रह्मवर्च॒सेन॑ । अ॒न्नाद्ये॑न॒ समि॑न्ताꣳ॒॒ स्वाहा᳚ ॥  अ॒न्तरि॑क्षꣳ स॒मित् ",
                        "header": "T.A.7.41.1",
                        "id": "82"
                     },
                     {
                        "SamhitaPaata": " तां ॅवा॒युः समि॑न्धे । सा वा॒युꣳ समि॑न्धे । ताम॒हꣳ समि॑न्धे । सा मा॒ समि॑द्धा । आयु॑षा॒ तेज॑सा । वर्च॑सा श्रि॒या । यश॑सा ब्रह्मवर्च॒सेन॑ । अ॒न्नाद्ये॑न॒ समि॑न्ताꣳ॒॒ स्वाहा᳚ ।  द्यौः स॒मित् । तामा॑दि॒त्यः समि॑न्धे ",
                        "header": "T.A.7.41.2",
                        "id": "83"
                     },
                     {
                        "SamhitaPaata": " साऽऽदि॒त्यꣳ समि॑न्धे । ताम॒हꣳ समि॑न्धे । सा मा॒ समि॑द्धा । आयु॑षा॒ तेज॑सा । वर्च॑सा श्रि॒या । यश॑सा ब्रह्मवर्च॒सेन॑ । अ॒न्नाद्ये॑न॒ समि॑न्ताꣳ॒॒ स्वाहा᳚ ॥ प्रा॒जा॒प॒त्या मे॑ स॒मिद॑सि सपत्न॒क्षय॑णी ।  भ्रा॒तृ॒व्य॒हा मे॑ऽसि॒ स्वाहा᳚ ॥ अग्ने᳚ व्रतपते व्र॒तञ्च॑रिष्यामि ",
                        "header": "T.A.7.41.3",
                        "id": "84"
                     },
                     {
                        "SamhitaPaata": " तच्छ॑केयं॒ तन्मे॑ राद्ध्यताम् । वायो᳚ व्रतपत॒ आदि॑त्य व्रतपते । व्र॒तानां᳚ ॅव्रतपते व्र॒तञ्च॑रिष्यामि । तच्छ॑केयं॒ तन्मे॑ राद्ध्यताम् ॥ द्यौः स॒मित् । तामा॑दि॒त्यः समि॑न्धे । साऽऽदि॒त्यꣳ समि॑न्धे ।  ताम॒हꣳ समि॑न्धे । सा मा॒ समि॑द्धा । आयु॑षा॒ तेज॑सा ",
                        "header": "T.A.7.41.4",
                        "id": "85"
                     },
                     {
                        "SamhitaPaata": " वर्च॑सा श्रि॒या । यश॑सा ब्रह्मवर्च॒सेन॑ । अ॒न्नाद्ये॑न॒ समि॑न्ताꣳ॒॒ स्वाहा᳚ ।  अ॒न्तरि॑क्षꣳ स॒मित् । तां ॅवा॒युः समि॑न्धे । सा वा॒युꣳ समि॑न्धे । ताम॒हꣳ समि॑न्धे । सा मा॒ समि॑द्धा । आयु॑षा॒ तेज॑सा । वर्च॑सा श्रि॒या ",
                        "header": "T.A.7.41.5",
                        "id": "86"
                     },
                     {
                        "SamhitaPaata": " यश॑सा ब्रह्मवर्च॒सेन॑ । अ॒न्नाद्ये॑न॒ समि॑न्ताꣳ॒॒ स्वाहा᳚ । पृ॒थि॒वी स॒मित् । ताम॒ग्निः समि॑न्धे । साऽग्निꣳ समि॑न्धे । ताम॒हꣳ समि॑न्धे ।  सा मा॒ समि॑द्धा । आयु॑षा॒ तेज॑सा । वर्च॑सा श्रि॒या ।  यश॑सा ब्रह्मवर्च॒सेन॑ ( ) ",
                        "header": "T.A.7.41.6",
                        "id": "87"
                     },
                     {
                        "SamhitaPaata": " अ॒न्नाद्ये॑न॒ समि॑न्ताꣳ॒॒ स्वाहा᳚ । प्रा॒जा॒प॒त्या मे॑ स॒मिद॑सि सपत्न॒क्षय॑णी । भ्रा॒तृ॒व्य॒हा मे॑ऽसि॒ स्वाहा᳚ । आदि॑त्य व्रतपते व्र॒तम॑चारिषम् ।  तद॑शकं॒ तन्मे॑ऽराधि । वायो᳚ व्रतप॒तेऽग्ने᳚ व्रतपते । व्र॒तानां᳚ ॅव्रतपते व्र॒तम॑चारिषम् । तद॑शकं॒ तन्मे॑ऽराधि ।",
                        "header": "T.A.7.41.7",
                        "id": "88"
                     }
                  ],
                  "anuvakkam_id": "41",
                  "id": 0
               },
               {
                  "Korvai": "(प॒रा॒वतो॑-दधातु-ब॒द्धान्-जिन्व॑थ-दृ॒शे-+स॒प्त च॑)",
                  "Panchasat": [
                     {
                        "SamhitaPaata": "शन्नो॒ वातः॑ पवताम् मात॒रिश्वा॒ शन्न॑स्तपतु॒ सूर्यः॑ । अहा॑नि॒ शम् भ॑वन्तु नः॒ शꣳ रात्रिः॒ प्रति॑धीयताम् ॥ शमु॒षा नो॒ व्यु॑च्छतु॒ शमा॑दि॒त्य उदे॑तु नः । शि॒वा नः॒ शन्त॑मा भव सुमृडी॒का सर॑स्वति । मा ते॒ व्यो॑म स॒न्दृशि॑ ॥  इडा॑यै॒ वास्त्व॑सि वास्तु॒मद् वा᳚स्तु॒मन्तो॑ भूयास्म॒ मा वास्तो᳚-श्छिथ्स्मह्य वा॒स्तुः स भू॑या॒द्-यो᳚ऽस्मान् द्वेष्टि॒ यञ्च॑ व॒यं द्वि॒ष्मः ॥  प्र॒ति॒ष्ठाऽसि॑ प्रति॒ष्ठाव॑न्तो भूयास्म॒ मा प्र॑ति॒ष्ठाया᳚- श्छिथ्स्मह्य प्रति॒ष्ठः  स भू॑या॒द् यो᳚ऽस्मान् द्वेष्टि॒ यञ्च॑ व॒यं द्वि॒ष्मः ॥ आ वा॑त वाहि भेष॒जम् ॅवि वा॑त वाहि॒ यद्रपः॑ ।  त्वꣳ हि वि॒श्वभे॑षजो दे॒वानां᳚ दू॒त ईय॑से ॥  द्वावि॒मौ वातौ॑ वात॒ आ सिन्धा॒रा प॑रा॒वतः॑ ",
                        "header": "T.A.7.42.1",
                        "id": "89"
                     },
                     {
                        "SamhitaPaata": " दक्ष॑म् मे अ॒न्य आ॒वातु॒ परा॒ऽन्यो वा॑तु॒ यद्-रपः॑ ॥  यद॒दो वा॑त ते गृ॒हे॑ऽमृत॑स्य नि॒धिर्.हि॒तः ।  ततो॑ नो देहि जी॒वसे॒ ततो॑ नो धेहि भेष॒जम् ॥  ततो॑ नो॒ मह॒ आव॑ह॒ वात॒ आवा॑तु भेष॒जम् ।  श॒म्भूर् म॑यो॒भूर्नो॑ हृ॒दे प्र ण॒ आयूꣳ॑षि तारिषत् ॥ इन्द्र॑स्य गृ॒हो॑ऽसि॒ तम् त्वा॒ प्रप॑द्ये॒ सगु॒स्साश्वः॑ । स॒ह यन्मे॒ अस्ति॒ तेन॑ ॥  भूः प्रप॑द्ये॒ भुवः॒ प्रप॑द्ये॒ सुवः॒ प्रप॑द्ये॒ भूर्भुव॒स्सुवः॒ प्रप॑द्ये वा॒युम्  प्रप॒द्येऽना᳚र्ताम् दे॒वता॒म् प्रप॒द्ये ऽश्मा॑नमाख॒णम् प्रप॑द्ये प्र॒जाप॑तेर्  ब्रह्मको॒शम् ब्रह्म॒ प्रप॑द्य॒ ओम् प्रप॑द्ये ॥  अ॒न्तरि॑क्षम् म उ॒र्व॑न्तर॑म् बृ॒हद॒ग्नयः॒ पर्व॑ताश्च॒ यया॒ वातः॑ स्व॒स्त्या स्व॑स्ति॒मान्तया᳚ स्व॒स्त्या स्व॑स्ति॒ मान॑सानि ॥  प्राणा॑पानौ मृ॒त्योर्मा॑ पात॒म् प्राणा॑पानौ॒ मा मा॑ हासिष्ट॒म् मयि॑ मे॒धाम् मयि॑ प्र॒जाम् मय्य॒ग्नि स्तेजो॑ दधातु॒ मयि॑ मे॒धाम् मयि॑ प्र॒जाम् मयीन्द्र॑ इन्द्रि॒यम् द॑धातु॒ मयि॑ मे॒धाम् मयि॑ प्र॒जाम् मयि॒ सूर्यो॒  भ्राजो॑ दधातु ।",
                        "header": "T.A.7.42.2",
                        "id": "90"
                     },
                     {
                        "SamhitaPaata": " द्यु॒भिर॒क्तुभिः॒ परि॑पात-म॒स्मानरि॑ष्टेभि-रश्विना॒ सौभ॑गेभिः । तन्नो॑ मि॒त्रो वरु॑णो मामहन्ता॒ मदि॑तिः॒ सिन्धुः॑ पृथि॒वी उ॒त द्यौः ॥  कया॑ नश्चि॒त्र आभु॑वदू॒ती स॒दावृ॑धः॒ सखा᳚ । कया॒ शचि॑ष्ठया वृ॒ता ॥ कस्त्वा॑ स॒त्यो मदा॑ना॒म् मꣳहि॑ष्ठो मथ्स॒दन्ध॑सः ।  दृ॒ढा चि॑दा॒रुजे॒ वसु॑ ॥ अ॒भी षु णः॒ सखी॑नामवि॒ता ज॑रितॄ॒णाम् । श॒तम् भ॑वास्यू॒तिभिः॑ ॥  वयः॑ सुप॒र्णा उप॑सेदु॒रिन्द्र॑म् प्रि॒यमे॑धा॒ ऋष॑यो॒ नाध॑मानाः ।  अप॑ ध्वा॒न्तमू᳚र्णु॒हि पू॒र्द्धि चक्षु॑र् मुमु॒ग्ध्य॑स्मा-न्नि॒धये॑व ब॒द्धान् ।",
                        "header": "T.A.7.42.3",
                        "id": "91"
                     },
                     {
                        "SamhitaPaata": " शन्नो॑ दे॒वीर॒भिष्ट॑य॒ आपो॑ भवन्तु पी॒तये᳚ । शं ॅयोर॒भिस्र॑वन्तु नः ॥ ईशा॑ना॒ वार्या॑णा॒म् क्षय॑न्तीश्चर्.षणी॒नाम् । अ॒पो या॑चामि भेष॒जम् ॥ सु॒मि॒त्रा न॒ आप॒ ओष॑धयः सन्तु दुर्मि॒त्रास्तस्मै॑ भूयासु॒र्-यो᳚ऽस्मान्-द्वेष्टि॒ यञ्च॑ व॒यं द्वि॒ष्मः ॥  आपो॒ हि ष्ठा म॑यो॒भुव॒स्ता न॑ ऊ॒र्जे द॑धातन । म॒हे रणा॑य॒ चक्ष॑से ॥ यो वः॑ शि॒वत॑मो॒ रस॒स्तस्य॑ भाजयते॒ह नः॑ । उ॒श॒तीरि॑व मा॒तरः॑ ॥  तस्मा॒ अर॑म् गमाम वो॒ यस्य॒ क्षया॑य॒ जिन्व॑थ ",
                        "header": "T.A.7.42.4",
                        "id": "92"
                     },
                     {
                        "SamhitaPaata": " आपो॑ ज॒नय॑था च नः ॥  पृ॒थि॒वी शा॒न्ता साऽग्निना॑ शा॒न्ता सा मे॑ शा॒न्ता शुचꣳ॑ शमयतु ॥ अ॒न्तरि॑क्षꣳ शा॒न्तं तद् वा॒युना॑ शा॒न्तं तन्मे॑ शा॒न्तꣳ शुचꣳ॑ शमयतु ।  द्यौः शा॒न्ता साऽऽदि॒त्येन॑ शा॒न्ता सा मे॑ शा॒न्ता शुचꣳ॑ शमयतु ॥ पृ॒थि॒वी शान्ति॑र॒न्तरि॑क्षꣳ॒॒ शान्ति॒र् द्यौः शान्ति॒र् दिशः॒ शान्ति॑ रवान्तरदि॒शाः शान्ति॑ र॒ग्निः शान्ति॑र् वा॒युः शान्ति॑ रादि॒त्यः शान्ति॑  श्च॒न्द्रमाः॒ शान्ति॒र् नक्ष॑त्राणि॒ शान्ति॒ रापः॒ शान्ति॒ रोष॑धयः॒ शान्ति॒र् वन॒स्पत॑यः॒ शान्ति॒र् गौः शान्ति॑ र॒जा शान्ति॒ रश्वः॒ शान्तिः॒ पुरु॑षः॒ शान्ति॒र् ब्रह्म॒ शान्ति॑र् ब्राह्म॒णः शान्तिः॒ शान्ति॑रे॒व शान्तिः॒ शान्ति॑र्मे अस्तु॒ शान्तिः॑ ॥  तया॒ऽहꣳ शा॒न्त्या स॑र्वशा॒न्त्या मह्यं॑ द्वि॒पदे॒ चतु॑ष्पदे च॒ शान्ति॑म् करोमि॒ शान्ति॑र्मे अस्तु॒ शान्तिः॑ ॥  एह॒ श्रीश्च॒ ह्रीश्च॒ धृति॑श्च॒ तपो॑ मे॒धा प्र॑ति॒ष्ठा श्र॒द्धा स॒त्यं धर्म॑श्चै॒तानि॒ मोत्ति॑ष्ठन्त॒-मनूत्ति॑ष्ठन्तु॒ मा माꣳ॒॒ श्रीश्च॒ ह्रीश्च॒ धृति॑श्च॒ तपो॑ मे॒धा प्र॑ति॒ष्ठा श्र॒द्धा स॒त्यं धर्म॑श्चै॒तानि॑ मा॒ मा हा॑सिषुः ॥  उदायु॑षा स्वा॒युषोदोष॑धीनाꣳ॒॒ रसे॒नोत् प॒र्जन्य॑स्य॒ शुष्मे॒णोद॑स्था-म॒मृताꣳ॒॒ अनु॑ ॥ तच्चक्षु॑र् दे॒वहि॑तम् पु॒रस्ता᳚ च्छु॒क्रमु॒च्चर॑त् ।  पश्ये॑म श॒रदः॑ श॒तम् जीवे॑म श॒रदः॑ श॒तम् नन्दा॑म श॒रदः॑ श॒तम् मोदा॑म श॒रदः॑ श॒तम् भवा॑म श॒रदः॑ श॒तꣳ शृ॒णवा॑म श॒रदः॑ श॒तम् प्रब्र॑वाम श॒रदः॑ श॒त मजी॑ताः स्याम श॒रदः॑ श॒तम् ज्योक्च॒ सूर्य॑म् दृ॒शे ( ) ।",
                        "header": "T.A.7.42.5",
                        "id": "93"
                     },
                     {
                        "SamhitaPaata": " य उद॑गान् मह॒तोऽर्णवा᳚द्-वि॒भ्राज॑मानः सरि॒रस्य॒ मद्ध्या॒थ्स मा॑ वृष॒भो लो॑हिता॒क्षः सूर्यो॑ विप॒श्चिन् मन॑सा पुनातु ॥ ब्रह्म॑णः॒ श्चोत॑न्यसि॒ ब्रह्म॑ण आ॒णी स्थो॒ ब्रह्म॑ण आ॒वप॑नमसि धारि॒तेयम् पृ॑थि॒वी ब्रह्म॑णा म॒ही धा॑रि॒तमे॑नेन म॒हद॒न्तरि॑क्ष॒म् दिव॑म् दाधार पृथि॒वीꣳ सदे॑वां॒ ॅयद॒हं ॅवेद॒ तद॒हं धा॑रयाणि॒ मा मद्वेदोऽधि॒ विस्र॑सत् ॥ मे॒धा॒म॒नी॒षे माऽऽवि॑शताꣳ स॒मीची॑ भू॒तस्य॒ भव्य॒स्याव॑रुद्ध्यै॒ सर्व॒मायु॑रयाणि॒  सर्व॒मायु॑रयाणि ॥ आ॒भिर् गी॒र्भिर् यदतो॑ न ऊ॒नमाप्या॑यय हरिवो॒ वर्द्ध॑मानः ।  य॒दा स्तो॒तृभ्यो॒ महि॑ गो॒त्रा रु॒जासि॑ भूयिष्ठ॒भाजो॒ अध॑ ते स्याम ॥ ब्रह्म॒ प्रावा॑दिष्म॒ तन्नो॒ मा हा॑सीत् ॥ ओम् शान्तिः॒ शान्तिः॒ शान्तिः॑ ।",
                        "header": "T.A.7.42.6",
                        "id": "94"
                     }
                  ],
                  "anuvakkam_id": "42",
                  "id": 0
               }
            ],
            "Korvai_Sloka": "\n\n(नमो॑ वा॒चे - ब्रह्म॑न् प्रव॒र्ग्ये॑ण॒ - मयि॒ रु - ग॒न्तरि॑क्षेण - पि॒ता नो॑ऽसि - मही॒ना - मुप॑ नो॒ - यदे॒तद् - भूर् - द्यू॒भि श्चतु॑र् नवतिः) \n\n\n",
            "Korvai_header": "korvai with starting padams of1, 11, 21 Series of Dasinis :-",
            "PrasnaKorvai_Sloka": "\n\n(नमो॑ - यु॒ञ्जते॒ - वृष्णो॒ अश्व॑स्य॒ - ब्रह्म॑न् प्रव॒र्ग्ये॑ण॒ - ब्रह्म॒न् प्रच॑रिष्यामो॒ - दश॒ प्राची॒ - रप॑श्यङ्गो॒पाम् - दे॒वस्य॑ - समु॒द्रा - ये॒षे पी॑पिहि॒ - घर्म॒ या ते॑ - मही॒नाम् च॒त्वा - र्यस्का॒न्॒. - या पु॒रस्ता᳚थ् स॒प्त स॑प्त - प्रा॒णाय॒ त्रीणि॑ - पू॒ष्णे च॒त्वार् यु - द॒स्यैका॑दश॒ - यास्ते॑ स॒प्ता - ग्निर् द्ध्रु॒वसीः॒ दैका॒न्न विꣳ॑शति॒र् - भूरू॒र्द्ध्व स्त्रिꣳ॒॒शतद् - भूर् मयि॒ षोड॑श॒ - यास्ते॑ घो॒रा नव॒ - स्निक्चा॒ष्टौ - धुनि॑श्च॒ द्वे - उ॒ग्रश्च॒ त्रीण्य॑ - होरा॒त्रे पञ्च॒ - खट् त्रीणि॒ - विगाः स॒प्तद॒शा - सृ॑न् मुखः च॒त्वारि॒ - यदे॒तद् वृ॑क॒सः पञ्च॒ - यदी॑षि॒त श्च॒त्वारि॒ - दीर्घ॑मुखि॒ त्रीणी॒ - त्था च्च॒त्वारि॒ - यदे॒तद् भू॒तानि॒ षट् - प्र॒सार्य॒ त्रीण्य - त्रि॑णा॒ दशा- ह॒राव॑द्य॒ - ब्रह्म॑णा॒ षट्थ् षड् - उत्तु॑दा॒ष्टौ - भूः षट् - पृ॑थि॒व्य॑ष्ट ष॑ष्टिः॒ - शन्नः॑ स॒प्तप॑ञ्चा॒शद् द्विच॑त्वारिꣳशत् )\n\n\n",
            "PrasnaKorvai_header": "Prapaataka Korvai with starting Padams of 1 to 42 Anuvaakams :- ",
            "ending": "\n॥ कृष्ण यजुर्वेदीय तैत्तिरीय ब्राह्मणे आरण्यके सप्तमः प्रपाठकः समाप्तः ॥\n\n\n\nAppendix (of Expansions)\nट्.आ.7.11.2 - अनु॑नो॒ऽद्यानु॑मतिः{1} , अन्विद॑नुमते॒ त्वम् {2} अनु॑ नो॒ऽद्याऽनु॑मतिर्य॒ज्ञ्ं दे॒वेषु॑ मन्यतां । \nअ॒ग्निश्च॑ हव्य॒वाह॑नो॒ भव॑तां दा॒शुषे॒ मयः॑ ॥ {1}\n\nअन्विद॑नुमते॒ त्वं मन्या॑सै॒ शञ्च॑नः कृधि । \nक्रत्वे॒ दक्षा॑य नो हिनु॒ प्रण॒ आयूꣳ॑षि तारिषः ॥ {2} \n(Both {1} and {2} appearing in TS 3.3.11.3 and 3.3.11.4)\n\nट्.आ.7.11.9 - उद्व॒यन्तम॑स॒स्परि॑ {3} , उदु॒त्यं चि॒त्रम् {4} \nउद्व॒यं तम॑स॒स्परि॒ पश्य॑न्तो॒ ज्योति॒रुत्त॑रं । \nदे॒वं दे॑व॒त्रा सूर्य॒मग॑न्म॒ ज्योति॑रुत्त॒मं ॥ {3}\n({3} appearing in T.S.4.1.7.4)\nउदु॒ त्यं जा॒तवे॑दसं दे॒वं ॅव॑हन्ति के॒तवः॑ । दृ॒शे विश्वा॑य॒ सूर्यं᳚ । \nचि॒त्रं दे॒वाना॒-मुद॑गा॒दनी॑कं॒ चक्षु॑ र्मि॒त्रस्य॒ वरु॑णस्या॒ऽग्नेः ॥ {4}\n({4} appearing in T.S.1.4.43.1)\n\nट्.आ.7.20.2 - पुन॑रू॒र्जा{5}, स॒ह र॒य्या {6} \nपुन॑रू॒र्जा नि व॑र्तस्व॒ पुन॑रग्न इ॒षाऽऽयु॑षा । पुन॑र्नः पाहि वि॒श्वतः॑ ॥ {5}\n\nस॒ह र॒य्या नि व॑र्त॒स्वाग्ने॒ पिन्व॑स्व॒ धार॑या । \nवि॒श्वफ्स्नि॑या वि॒श्वत॒स्परि॑ ॥ {6}\n(Both {5} and {6] appearing in T.S.1.5.3.3)\n\nट्.आ.7.20.3 - इ॒मम् मे॑ वरुण॒{7}, तत्त्वा॑ यामि{8} \nइ॒मं मे॑ वरुण श्रुधी॒ हव॑म॒द्या च॑ मृडय । \nत्वाम॑व॒स्युरा च॑के ॥ {7}\n\nतत्त्वा॑ यामि॒ ब्रह्म॑णा॒ वन्द॑मान॒-स्तदा शा᳚स्ते॒ यज॑मानो ह॒विर्भिः॑ । \nअहे॑डमानो वरुणे॒ह बो॒द्ध्युरु॑शꣳस॒ मा न॒ आयुः॒ प्रमो॑षीः ॥ {8} \n(Both {7} and {8] appearing in T.S.2.1.11.6)\n\nट्.आ.7.20.3 - त्वन्नो॑ अग्ने॒{9}, स त्वन्नो॑ अग्ने{10} \nत्वं नो॑ अग्ने॒ वरु॑णस्य वि॒द्वान् दे॒वस्य॒ हेडोऽव॑ यासि सीष्ठाः । यजि॑ष्ठो॒ वह्नि॑ तमः॒ शोशु॑चानो॒ विश्वा॒ द्वेषाꣳ॑सि॒ प्रमु॑मुग्ध्य॒स्मत् ॥ {9}\n\nस त्वंनो॑ अन्गेऽव॒मो भ॑वो॒ती नेदि॑ष्ठो अ॒स्या उ॒षसो॒ व्यु॑ष्टौ । \nअव॑ यक्ष्व नो॒ वरु॑णꣳ॒॒ ररा॑णो वी॒हि मृ॑डी॒कꣳ सु॒हवो॑ न एधि ॥ {10}\n(Both {9} and {10} appearing in T.S.2.5.12.3)\n\nट्.आ.7.20.3 - त्वम॑ग्ने अ॒यासि॑{11) \nत्वम॑ग्ने अ॒याऽसि॑ । अ॒या सन्मन॑सा हि॒तः । अ॒या सन्.ह॒व्यमू॑हिषे । अ॒या नो॑ धेहि भेष॒जम् । इ॒ष्टो अ॒ग्निराहु॑तः । स्वाहा॑कृतः पिपर्तु नः । स्व॒गा दे॒वेभ्य॑ इ॒दं नमः॑ ॥ {11}\n({11} appearing in T.B.2.4.1.9 )\n\nट्.आ.7.20.3 - उद्व॒यन्तम॑स॒स्परि॑ {12} , उदु॒त्यं{13}, चि॒त्रम् {14} \n{12}, {13} अन्द् {14} इस् समॆ अस् {3} अन्द् {4} अबॊवॆ\n\nट्.आ.7.20.3 - वयः॑ सुपर्णाः {15} \nवयः॑ सुप॒र्णा उप॑सेदु॒रिन्द्र᳚म् । प्रि॒यमे॑धा॒ ऋष॑यो॒ नाध॑मानाः । \nअप॑ ध्वा॒न्तमू᳚र्णु॒हि पू॒र्धि चक्षुः॑ । मु॒मु॒ग्ध्य॑स्मान् नि॒धये॑व ब॒द्धान् ॥ {15} \n({15} appearing in T.B.2.5.8.3)\n",
            "firstLastPadams_Sloka": "\nएन्द् ऒf fइर्स्त्ळस्त् फदम्\n",
            "firstLastPadams_header": "first and last padam in TA, 6th Prapaatakam :-",
            "id": 7,
            "invocation": "ॐ नमः परमात्मने, श्री महागणपतये नमः\nश्री गुरुभ्यो नमः, ह॒रिः॒ ॐ\n",
            "sectionTitle": "7.1     सप्तमः प्रपाठकः\n",
            "title": "      कृष्ण यजुर्वेदीय तैत्तिरीय आरण्यके प्रथमः प्रपाठकः"
         },
         {
            "Anuvakkam": [
               {
                  "Korvai": "(उ॒त्क॒रो - ह्ये॑ - ते - तृ॑न्दन्ति - महावीर॒त्व - म॑ब्रुवन् - नजयन्थ् स॒प्त च॑)",
                  "Panchasat": [
                     {
                        "SamhitaPaata": "दे॒वा वै स॒त्रमा॑सत । ऋद्धि॑परिमित॒म् ॅयश॑स्कामाः । ते᳚ऽब्रुवन्न् । यन्नः॑ प्रथ॒मं ॅयश॑ ऋ॒च्छात् । सर्वे॑षा-न्न॒स्तथ्-स॒हास॒दिति॑ ।  तेषा᳚म् कुरुक्षे॒त्रं ॅवेदि॑रासीत् । तस्यै॑ खाण्ड॒वो द॑क्षिणा॒र्द्ध आ॑सीत् । तूर्घ्न॑मुत्तरा॒र्द्धः । प॒री॒णज्ज॑घना॒र्द्धः । म॒रव॑ उत्क॒रः ",
                        "header": "T.A.8.1.1",
                        "id": "1"
                     },
                     {
                        "SamhitaPaata": " तेषा᳚म् म॒खं ॅवै᳚ष्ण॒वं ॅयश॑ आर्च्छत् । तन्न्य॑कामयत । तेनापा᳚क्रामत् । तम् दे॒वा अन्वा॑यन्न् । यशो॑ऽव॒रुरु॑थ्समानाः । तस्या॒न्वाग॑तस्य ।  स॒व्याद्धनु॒रजा॑यत । दक्षि॑णा॒दिष॑वः । तस्मा॑दिषुध॒न्वम् पुण्य॑जन्म ।  य॒ज्ञ्ज॑न्मा॒ हि ",
                        "header": "T.A.8.1.2",
                        "id": "2"
                     },
                     {
                        "SamhitaPaata": " तमेकꣳ॒॒ सन्त᳚म् । ब॒हवो॒ नाभ्य॑धृष्णुवन्न् । तस्मा॒देक॑मिषुध॒न्विन᳚म् । ब॒हवो॑ऽनिषुध॒न्वा नाभिधृ॑ष्णुवन्ति । सो᳚ऽस्मयत । एक॑म् मा॒ सन्त॑म् ब॒हवो॒ नाभ्य॑धर्.षिषु॒रिति॑ ।  तस्य॑ सिष्मिया॒णस्य॒ तेजोऽपा᳚क्रामत् । तद्-दे॒वा ओष॑धीषु॒ न्य॑मृजुः । ते श्या॒माका॑ अभवन्न् । स्म॒याका॒ वै नामै॒ते ",
                        "header": "T.A.8.1.3",
                        "id": "3"
                     },
                     {
                        "SamhitaPaata": " तथ् स्म॒याका॑नाꣳ स्मयाक॒त्वम् । तस्मा᳚द्-दीक्षि॒तेना॑पि॒गृह्य॑ स्मेत॒व्य᳚म् । तेज॑सो॒ धृत्यै᳚ । स धनुः॑ प्रति॒ष्कभ्या॑तिष्ठत् । ता उ॑प॒दीका॑ अब्रुव॒न्-वर॑म् ॅवृणामहै । अथ॑ व इ॒मꣳ र॑न्धयाम ।  यत्र॒ क्व॑ च॒ खना॑म । तद॒पो॑ऽभितृ॑णदा॒मेति॑ ।  तस्मा॑दुप॒दीका॒ यत्र॒ क्व॑ च॒ खन॑न्ति । तद॒पो॑ऽभितृ॑न्दन्ति ",
                        "header": "T.A.8.1.4",
                        "id": "4"
                     },
                     {
                        "SamhitaPaata": " वारे॑वृतꣳ॒॒ ह्या॑साम् । तस्य॒ ज्यामप्या॑दन्न् ।  तस्य॒ धनु॑र्वि॒प्रव॑माणꣳ॒॒ शिर॒ उद॑वर्तयत् ।  तद् द्यावा॑पृथि॒वी अनु॒प्राव॑र्तत । यत् प्राव॑र्तत ।  तत् प्र॑व॒र्ग्य॑स्य प्रवर्ग्य॒त्वम् । यद्घ्राॅ(4) इत्यप॑तत् ।  तद्ध॒र्मस्य॑ घर्म॒त्वम् ।  म॒ह॒तो वी॒र्य॑मपप्त॒दिति॑ । तन् म॑हावी॒रस्य॑ महावीर॒त्वम् ",
                        "header": "T.A.8.1.5",
                        "id": "5"
                     },
                     {
                        "SamhitaPaata": " यद॒स्याः स॒मभ॑रन्न् । तथ् स॒म्राज्ञ्ः॑ सम्रा॒ट्त्वम् ।  तꣳ स्तृ॒तम् दे॒वता᳚स्त्रे॒धा व्य॑गृह्णत । अ॒ग्निः प्रा॑तस्सव॒नम् । इन्द्रो॒ माद्ध्य॑न्दिनꣳ॒॒ सव॑नम् । विश्वे॑ दे॒वास्तृ॑तीयसव॒नम् । तेनाप॑शीर्ष्णा य॒ज्ञेन॒ यज॑मानाः । नाशिषो॒ऽवारु॑न्धत ।  न सु॑व॒र्गं ॅलो॒कम॒भ्य॑जयन्न् ।  ते दे॒वा अ॒श्विना॑वब्रुवन्न् ",
                        "header": "T.A.8.1.6",
                        "id": "6"
                     },
                     {
                        "SamhitaPaata": "   भि॒षजौ॒ वै स्थः॑ । इ॒दं ॅय॒ज्ञ्स्य॒ शिरः॒ प्रति॑धत्त॒मिति॑ । ताव॑ब्रूतां॒ ॅवर॑म् ॅवृणावहै । ग्रह॑ ए॒व ना॒वत्रापि॑ गृह्यता॒मिति॑ ।  ताभ्या॑-मे॒तमा᳚श्वि॒न-म॑गृह्णन्न् ।  तावे॒तद्-य॒ज्ञ्स्य॒ शिरः॒ प्रत्य॑धत्ताम् ।  यत् प्र॑व॒र्ग्यः॑ । तेन॒ सशी᳚र्ष्णा य॒ज्ञेन॒ यज॑मानाः । अवा॒शिषोऽरु॑न्धत ।  अ॒भि सु॑व॒र्गं ॅलो॒कम॑जयन्न् ( ) । यत् प्र॑व॒र्ग्य॑म् प्रवृ॒णक्ति॑ । य॒ज्ञ्स्यै॒व तच्छिरः॒ प्रति॑दधाति ।  तेन॒ सशी᳚र्ष्णा य॒ज्ञेन॒ यज॑मानः ।  अवा॒शिषो॑ रु॒न्धे । अ॒भि सु॑व॒र्गं ॅलो॒कम् ज॑यति ।  तस्मा॑दे॒ष आ᳚श्वि॒नप्र॑वया इव । यत् प्र॑व॒र्ग्यः॑ ।",
                        "header": "T.A.8.1.7",
                        "id": "7"
                     }
                  ],
                  "anuvakkam_id": "1",
                  "id": 0
               },
               {
                  "Korvai": "(या॒जा॑यै॒ - न जु॑हु॒या - दवि॑श॒द् - वेणः॒ - शान्त्यै॑ - प॒ङ्क्तिरा॑धस॒मित्या॑ह - हरति - दिहन्ति - प॒राक्र॑म॒ - तावि॑शत् - प्र॒जाय॑मानानाꣳ - सृजति - श॒न्त्वाया॒ ष्टौ च॑)",
                  "Panchasat": [
                     {
                        "SamhitaPaata": "सा॒वि॒त्रम् जु॑होति॒ प्रसू᳚त्यै । च॒तु॒र्गृ॒ही॒तेन॑ जुहोति ।  चतु॑ष्पादः प॒शवः॑ । प॒शूने॒वाव॑रुन्धे । चत॑स्रो॒ दिशः॑ । दि॒क्ष्वे॑व प्रति॑तिष्ठति ।  छन्दाꣳ॑सि दे॒वेभ्योऽपा᳚क्रामन्न् ।  न वो॑ऽभा॒गानि॑ ह॒व्यं ॅव॑क्ष्याम॒ इति॑ ।  तेभ्य॑ ए॒त-च्च॑तुर्गृही॒त-म॑धारयन्न् । पु॒रो॒नु॒वा॒क्या॑यै या॒ज्या॑यै ",
                        "header": "T.A.8.2.1",
                        "id": "8"
                     },
                     {
                        "SamhitaPaata": " दे॒वता॑यै वषट्का॒राय॑ । यच्च॑तुर्गृही॒तम् जु॒होति॑ ।  छन्दाꣳ॑स्ये॒व तत् प्री॑णाति । तान्य॑स्य प्री॒तानि॑ दे॒वेभ्यो॑ ह॒व्यं ॅव॑हन्ति । ब्र॒ह्म॒वा॒दिनो॑ वदन्ति । हो॒त॒व्य॑म् दीक्षि॒तस्य॑ गृ॒हा(3) इ न हो॑त॒व्या(3) मिति॑ । ह॒विर्वै दी᳚क्षि॒तः । यज्जु॑हु॒यात् । ह॒विष्कृ॑तं॒ ॅयज॑मानम॒ग्नौ प्रद॑द्ध्यात् ।  यन्न जु॑हु॒यात् ",
                        "header": "T.A.8.2.2",
                        "id": "9"
                     },
                     {
                        "SamhitaPaata": " य॒ज्ञ्॒प॒रुर॒न्तरि॑यात् । यजु॑रे॒व व॑देत् ।  न ह॒विष्कृ॑तं॒ ॅयज॑मानम॒ग्नौ प्र॒दधा॑ति । न य॑ज्ञ्प॒रुर॒न्तरे॑ति । गा॒य॒त्री छन्दाꣳ॒॒स्यत्य॑मन्यत ।  तस्यै॑ वषट्का॒रो᳚ऽभ्यय्य॒ शिरो᳚ऽच्छिनत् ।  तस्यै᳚ द्वे॒धा रसः॒ परा॑ऽपतत् । पृ॒थि॒वीम॒र्द्धः प्रावि॑शत् । प॒शून॒र्द्धः । यः पृ॑थि॒वीम् प्रावि॑शत् ",
                        "header": "T.A.8.2.3",
                        "id": "10"
                     },
                     {
                        "SamhitaPaata": " स ख॑दि॒रो॑ऽभवत् । यः प॒शून् । सो॑ऽजाम् । यत्खा॑दि॒र्यभ्रि॒र् भव॑ति । छन्द॑सामे॒व रसे॑न य॒ज्ञ्स्य॒ शिरः॒ सम्भ॑रति । यदौदु॑म्बरी ।  ऊर्ग्वा उ॑दु॒म्बरः॑ । ऊ॒र्जैव य॒ज्ञ्स्य॒ शिरः॒ सम्भ॑रति । यद्-वै॑ण॒वी । तेजो॒ वै वेणुः॑ ",
                        "header": "T.A.8.2.4",
                        "id": "11"
                     },
                     {
                        "SamhitaPaata": " तेज॑सै॒व य॒ज्ञ्स्य॒ शिरः॒ सम्भ॑रति । यद्-वैक॑ङ्कती ।  भा ए॒वाव॑रुन्धे । दे॒वस्य॑ त्वा सवि॒तुः प्र॑स॒व इत्यभ्रि॒माद॑त्ते॒ प्रसू᳚त्यै । अ॒श्विनो᳚र्-बा॒हुभ्या॒मित्या॑ह । अ॒श्विनौ॒ हि दे॒वाना॑मद्ध्व॒र्यू आस्ता᳚म् ।  पू॒ष्णो हस्ता᳚भ्या॒मित्याह॒ यत्यै᳚ । वज्र॑ इव॒ वा ए॒षा । यदभ्रिः॑ । अभ्रि॑रसि॒ नारि॑र॒सीत्या॑ह॒ शान्त्यै᳚ ",
                        "header": "T.A.8.2.5",
                        "id": "12"
                     },
                     {
                        "SamhitaPaata": " अ॒द्ध्व॒र॒कृद्-दे॒वेभ्य॒ इत्या॑ह । य॒ज्ञो वा अ॑द्ध्व॒रः । य॒ज्ञ्॒कृद्-दे॒वेभ्य॒ इति॒ वावैतदा॑ह । उत्ति॑ष्ठ ब्रह्मणस्पत॒ इत्या॑ह ।  ब्रह्म॑णै॒व य॒ज्ञ्स्य॒ शिरोऽच्छै॑ति ।  प्रैतु॒ ब्रह्म॑ण॒स्पति॒रित्या॑ह । प्रेत्यै॒व य॒ज्ञ्स्य॒ शिरोऽच्छै॑ति । प्र दे॒व्ये॑तु सू॒नृतेत्या॑ह ।  य॒ज्ञो वै सू॒नृता᳚ । अच्छा॑ वी॒रन्नर्य॑म् प॒ङ्क्तिरा॑धस॒मित्या॑ह ",
                        "header": "T.A.8.2.6",
                        "id": "13"
                     },
                     {
                        "SamhitaPaata": " पाङ्क्तो॒ हि य॒ज्ञ्ः । दे॒वा य॒ज्ञ्न्न॑यन्तु न॒ इत्या॑ह ।  दे॒वाने॒व य॑ज्ञ्॒नियः॑ कुरुते । देवी᳚ द्यावापृथिवी॒ अनु॑ मे मꣳसाथा॒मित्या॑ह । आ॒भ्यामे॒वानु॑मतो य॒ज्ञ्स्य॒ शिरः॒ सम्भ॑रति । ऋ॒द्ध्यास॑म॒द्य म॒खस्य॒ शिर॒ इत्या॑ह । य॒ज्ञो वै म॒खः ।  ऋ॒द्ध्यास॑म॒द्य य॒ज्ञ्स्य॒ शिर॒ इति॒ वावैतदा॑ह ।  म॒खाय॑ त्वा म॒खस्य॑ त्वा शी॒र्ष्ण इत्या॑ह ।  नि॒र्दिश्यै॒वैन॑द्धरति ",
                        "header": "T.A.8.2.7",
                        "id": "14"
                     },
                     {
                        "SamhitaPaata": " त्रिर्.ह॑रति । त्रय॑ इ॒मे लो॒काः । ए॒भ्य ए॒व लो॒केभ्यो॑ य॒ज्ञ्स्य॒ शिरः॒ सम्भ॑रति । तू॒ष्णीम् च॑तु॒र्थꣳ ह॑रति । अप॑रिमितादे॒व य॒ज्ञ्स्य॒ शिरः॒ सम्भ॑रति ।  मृ॒त्ख॒नादग्रे॑ हरति । तस्मा᳚न् मृत्ख॒नः क॑रु॒ण्य॑तमः । इय॒त्यग्र॑ आसी॒रित्या॑ह । अ॒स्यामे॒वाछ॑म्बट्कारं ॅय॒ज्ञ्स्य॒ शिरः॒ सम्भ॑रति । ऊर्ज॒म् ॅवा ए॒तꣳ रस॑म् पृथि॒व्या उ॑प॒दीका॒ उद्दि॑हन्ति ",
                        "header": "T.A.8.2.8",
                        "id": "15"
                     },
                     {
                        "SamhitaPaata": " यद्-व॒ल्मीक᳚म् । यद्-व॑ल्मीकव॒पा स॑म्भा॒रो भव॑ति ।  ऊर्ज॑मे॒व रस॑म् पृथि॒व्या अव॑रुन्धे । अथो॒ श्रोत्र॑मे॒व । श्रोत्रꣳ॒॒ ह्ये॑तत् पृ॑थि॒व्याः । यद्-व॒ल्मीकः॑ । अब॑धिरो भवति । य ए॒वं ॅवेद॑ । इन्द्रो॑ वृ॒त्राय॒ वज्र॒मुद॑यच्छत् ।  स यत्र॑यत्र प॒राक्र॑मत ",
                        "header": "T.A.8.2.9",
                        "id": "16"
                     },
                     {
                        "SamhitaPaata": " तन्नाद्ध्रि॑यत । स पू॑तीकस्त॒म्बे परा᳚क्रमत । सो᳚ऽद्ध्रियत । सो᳚ऽब्रवीत् । ऊ॒तिं ॅवै मे॑ धा॒ इति॑ । तदू॒तीका॑ना-मूतीक॒त्वम् । यदू॒तीका॒ भव॑न्ति ।  य॒ज्ञायै॒वोतिम् द॑धति । अ॒ग्नि॒जा अ॑सि प्र॒जाप॑ते॒ रेत॒ इत्या॑ह । य ए॒व रसः॑ प॒शून् प्रावि॑शत् ",
                        "header": "T.A.8.2.10",
                        "id": "17"
                     },
                     {
                        "SamhitaPaata": " तमे॒वाव॑रुन्धे । पञ्चै॒ते स॑म्भा॒रा भ॑वन्ति । पाङ्क्तो॑ य॒ज्ञ्ः । यावा॑ने॒व य॒ज्ञ्ः । तस्य॒ शिरः॒ सम्भ॑रति । यद्ग्रा॒म्याणा᳚म् पशू॒नाञ्चर्म॑णा स॒म्भरे᳚त् । ग्रा॒म्यान् प॒शूञ्छु॒चाऽर्प॑येत् । कृ॒ष्णा॒जि॒नेन॒ सम्भ॑रति । आ॒र॒ण्याने॒व प॒शूञ्छु॒चाऽर्प॑यति । तस्मा᳚थ्-स॒माव॑त्-पशू॒नाम् प्र॒जाय॑मानानाम् ",
                        "header": "T.A.8.2.11",
                        "id": "18"
                     },
                     {
                        "SamhitaPaata": " आ॒र॒ण्याः प॒शवः॒ कनी॑याꣳसः । शु॒चा ह्यृ॑ताः ।  लो॒म॒तः सम्भ॑रति । अतो॒ ह्य॑स्य॒ मेद्ध्य᳚म् । प॒रि॒गृह्या य॑न्ति । रक्ष॑सा॒मप॑हत्यै ।  ब॒हवो॑ हरन्ति । अप॑चितिमे॒वास्मि॑न् दधति ।  उद्ध॑ते॒ सिक॑तोपोप्ते॒ परि॑श्रिते॒ निद॑धति॒ शान्त्यै᳚ ।  मद॑न्तीभि॒रुप॑ सृजति ",
                        "header": "T.A.8.2.12",
                        "id": "19"
                     },
                     {
                        "SamhitaPaata": " तेज॑ ए॒वास्मि॑न् दधाति । मधु॑ त्वा मधु॒ला क॑रो॒त्वित्या॑ह । ब्रह्म॑णै॒वास्मि॒न् -तेजो॑ दधाति ।  यद्ग्रा॒म्याणा॒म् पात्रा॑णाम् क॒पालैः᳚ सꣳसृ॒जेत् ।  ग्रा॒म्याणि॒ पात्रा॑णि शु॒चाऽर्प॑येत् । अ॒र्म॒क॒पा॒लैः सꣳसृ॑जति । ए॒तानि॒ वा अ॑नुपजीवनी॒यानि॑ । तान्ये॒व शु॒चाऽर्प॑यति ।  शर्क॑राभिः॒ सꣳसृ॑जति॒ धृत्यै᳚ । अथो॑ श॒न्त्वाय॑ ( ) । अ॒ज॒लो॒मैः सꣳसृ॑जति । ए॒षा वा अ॒ग्नेः प्रि॒या त॒नूः । यद॒जा । प्रि॒ययै॒वैन॑म् त॒नुवा॒ सꣳसृ॑जति । अथो॒ तेज॑सा । कृ॒ष्णा॒जि॒नस्य॒ लोम॑भिः॒ सꣳसृ॑जति । य॒ज्ञो वै कृ॑ष्णाजि॒नम् ।  य॒ज्ञेनै॒व य॒ज्ञ्ꣳ सꣳसृ॑जति ।",
                        "header": "T.A.8.2.13",
                        "id": "20"
                     }
                  ],
                  "anuvakkam_id": "2",
                  "id": 0
               },
               {
                  "Korvai": "(स्या॒द्- यत् प्र॑व॒र्ग्यः॑ - छन्दो॑भिः करोति - वी॒र्य॑ सम्मित॒म् - छन्दाꣳ॑सि नि॒ष्पत् - पृ॒णेत्या॑ह - सुक्षि॒ति - रना᳚च्छृण्ण॒म् - छन्दाꣳ॒॒स्याच्छृ॑ण त्त्य॒ष्टौ च॑)",
                  "Panchasat": [
                     {
                        "SamhitaPaata": "परि॑श्रिते करोति । ब्र॒ह्म॒व॒र्च॒सस्य॒ परि॑गृहीत्यै । न कु॒र्वन्न॒भि प्रा᳚ण्यात् । यत् कु॒र्वन्न॑भि प्रा॒ण्यात् । प्रा॒णाञ्छु॒चाऽर्प॑येत् । अ॒प॒हाय॒ प्राणि॑ति ।  प्रा॒णाना᳚म् गोपी॒थाय॑ । न प्र॑व॒र्ग्य॑म्-चादि॒त्यम्-चा॒न्तरे॑यात् । यद॑न्तरे॒यात् । दु॒श्चर्मा᳚ स्यात् ",
                        "header": "T.A.8.3.1",
                        "id": "21"
                     },
                     {
                        "SamhitaPaata": " तस्मा॒न्नान्त॒राय्य᳚म् । आ॒त्मनो॑ गोपी॒थाय॑ । वेणु॑ना करोति । तेजो॒ वै वेणुः॑ । तेजः॑ प्रव॒र्ग्यः॑ । तेज॑सै॒व तेजः॒ सम॑र्द्धयति । म॒खस्य॒ शिरो॒ऽसीत्या॑ह । य॒ज्ञो वै म॒खः । तस्यै॒तच्छिरः॑ । यत् प्र॑व॒र्ग्यः॑ ",
                        "header": "T.A.8.3.2",
                        "id": "22"
                     },
                     {
                        "SamhitaPaata": " तस्मा॑दे॒वमा॑ह । य॒ज्ञ्स्य॑ प॒दे स्थ॒ इत्या॑ह । य॒ज्ञ्स्य॒ ह्ये॑ते प॒दे । अथो॒ प्रति॑ष्ठित्यै । गा॒य॒त्रेण॑ त्वा॒ छन्द॑सा करो॒मीत्या॑ह ।  छन्दो॑भिरे॒वैन॑म् करोति । त्र्यु॑द्धिम् करोति । त्रय॑ इ॒मे लो॒काः । ए॒षाम् ॅलो॒काना॒माप्त्यै᳚ । छन्दो॑भिः करोति ",
                        "header": "T.A.8.3.3",
                        "id": "23"
                     },
                     {
                        "SamhitaPaata": " वी॒र्य॑म् ॅवै छन्दाꣳ॑सि । वी॒र्ये॑णै॒वैन॑म् करोति ।  यजु॑षा॒ बिल॑म् करोति॒ व्यावृ॑यै । इय॑न्तम् करोति ।  प्र॒जाप॑तिना यज्ञ्मु॒खेन॒ सम्मि॑तम् । इय॑न्तम् करोति ।  य॒ज्ञ्॒प॒रुषा॒ सम्मि॑तम् । इय॑न्तम् करोति ।  ए॒ताव॒द्वै पुरु॑षे वी॒र्य᳚म् । वी॒र्य॑सम्मितम् ",
                        "header": "T.A.8.3.4",
                        "id": "24"
                     },
                     {
                        "SamhitaPaata": " अप॑रिमितम् करोति । अप॑रिमित॒स्याव॑रुद्ध्यै । प॒रि॒ग्री॒वम् क॑रोति॒ धृत्यै᳚ । सूर्य॑स्य॒ हर॑सा श्रा॒येत्या॑ह । य॒था॒य॒जुरे॒वैतत् । अ॒श्व॒श॒केन॑ धूपयति । प्रा॒जा॒प॒त्यो वा अश्वः॑ सयोनि॒त्वाय॑ । वृष्णो॒ अश्व॑स्य नि॒ष्पद॒सीत्या॑ह ।  अ॒सौ वा आ॑दि॒त्यो वृषाऽश्वः॑ । तस्य॒ छन्दाꣳ॑सि नि॒ष्पत् ",
                        "header": "T.A.8.3.5",
                        "id": "25"
                     },
                     {
                        "SamhitaPaata": " छन्दो॑भिरे॒वैन॑म् धूपयति । अ॒र्चिषे᳚ त्वा शो॒चिषे॒ त्वेत्या॑ह । तेज॑ ए॒वास्मि॑न् दधाति । वा॒रु॒णो॑ऽभीद्धः॑ । मै॒त्रियोपै॑ति॒ शान्त्यै᳚ । सिद्ध्यै॒ त्वेत्या॑ह । य॒था॒य॒जुरे॒वैतत् । दे॒वस्त्वा॑ सवि॒तोद्व॑प॒त्वित्या॑ह ।  स॒वि॒तृप्र॑सूत ए॒वैन॒म् ब्रह्म॑णा दे॒वता॑भि॒रुद्व॑पति । अप॑द्यमानः पृथि॒व्यामाशा॒ दिश॒ आपृ॒णेत्या॑ह ",
                        "header": "T.A.8.3.6",
                        "id": "26"
                     },
                     {
                        "SamhitaPaata": " तस्मा॑द॒ग्निः सर्वा॒ दिशोऽनु॒ विभा॑ति ।  उत्ति॑ष्ठ बृ॒हन्-भ॑वो॒र्द्ध्वस्ति॑ष्ठ ध्रु॒वस्त्वमित्या॑ह॒ प्रति॑ष्ठित्यै ।  ई॒श्व॒रो वा ए॒षो᳚ऽन्धो भवि॑तोः ।  यः प्र॑व॒र्ग्य॑म॒न्वीक्ष॑ते । सूर्य॑स्य त्वा॒ चक्षु॒षाऽन्वी᳚क्ष॒ इत्या॑ह ।  चक्षु॑षो गोपी॒थाय॑ । ऋ॒जवे᳚ त्वा सा॒धवे᳚ त्वा सुक्षि॒त्यै त्वा॒ भूत्यै॒ त्वेत्या॑ह । इ॒यं ॅवा ऋ॒जुः । अ॒न्तरि॑क्षꣳ सा॒धु । अ॒सौ सु॑क्षि॒तिः ",
                        "header": "T.A.8.3.7",
                        "id": "27"
                     },
                     {
                        "SamhitaPaata": " दिशो॒ भूतिः॑ । इ॒माने॒वास्मै॑ लो॒कान् क॑ल्पयति । अथो॒ प्रति॑ष्ठित्यै । इ॒द-म॒ह-म॒मुमा॑मुष्याय॒णम् ॅवि॒शा प॒शुभि॑र्-ब्रह्मवर्च॒सेन॒ पर्यू॑हा॒मीत्या॑ह ।  वि॒शैवैन॑म् प॒शुभि॑र्-ब्रह्मवर्च॒सेन॒ पर्यू॑हति ।  वि॒शेति॑ राज॒न्य॑स्य ब्रूयात् । वि॒शैवैन॒म् पर्यू॑हति । प॒शुभि॒रिति॒ वैश्य॑स्य । प॒शुभि॑रे॒वैन॒म् पर्यू॑हति । अ॒सु॒र्य॑म् पात्र॒मना᳚च्छृण्णम् ",
                        "header": "T.A.8.3.8",
                        "id": "28"
                     },
                     {
                        "SamhitaPaata": " आच्छृ॑णत्ति । दे॒व॒त्राऽकः॑ । अ॒ज॒क्षी॒रेणाच्छृ॑णत्ति ।  प॒र॒मं ॅवा ए॒तत् पयः॑ । यद॑जक्षी॒रम् । प॒र॒मेणै॒वैन॒म् पय॒साऽऽच्छृ॑णत्ति ।  यजु॑षा॒ व्यावृ॑त्त्यै । छन्दो॑भि॒राच्छृ॑णत्ति । छन्दो॑भि॒र्वा ए॒ष क्रि॑यते । छन्दो॑भिरे॒व छन्दाꣳ॒॒स्याच्छृ॑णत्ति ( ) । छृ॒न्धि वाच॒मित्या॑ह ।  वाच॑मे॒वाव॑रुन्धे । छृ॒न्ध्यूर्ज॒मित्या॑ह । ऊर्ज॑मे॒वाव॑रुन्धे । छृ॒न्धि ह॒विरित्या॑ह । ह॒विरे॒वाकः॑ । देव॑ पुरश्चर स॒घ्यास॒न्त्वेत्या॑ह ।  य॒था॒य॒जुरे॒वैतत् ।",
                        "header": "T.A.8.3.9",
                        "id": "29"
                     }
                  ],
                  "anuvakkam_id": "3",
                  "id": 0
               },
               {
                  "Korvai": "(द॒धा॒- ती॒वान्वा॑ह - य॒ज्ञ् - स्या॑है॒ - ष - उ॒परि॑ष्टादाशीर॒न्यो - व्या᳚स्था॒पय॑न्ति - र॒श्मयो॑ - भवन्ति॒ - धन्वेत्या॑ह - य॒ज्ञ् - श्च॑क्राम॒ - सम॑ष्ट्यै॒ द्वे च॑)",
                  "Panchasat": [
                     {
                        "SamhitaPaata": "ब्रह्म॒न् प्रच॑रिष्यामो॒ होत॑र्-घ॒र्मम॒भिष्टु॒हीत्या॑ह ।  ए॒ष वा ए॒तर्.हि॒ बृह॒स्पतिः॑ । यद्ब्र॒ह्मा ।  तस्मा॑ ए॒व प्र॑ति॒प्रोच्य॒ प्रच॑रति ।  आ॒त्मनोऽना᳚र्त्यै । य॒माय॑ त्वा म॒खाय॒ त्वेत्या॑ह ।  ए॒ता वा ए॒तस्य॑ दे॒वताः᳚ । ताभि॑रे॒वैनꣳ॒॒ सम॑र्द्धयति । मद॑न्तीभिः॒ प्रोक्ष॑ति । तेज॑ ए॒वास्मि॑न् दधाति ",
                        "header": "T.A.8.4.1",
                        "id": "30"
                     },
                     {
                        "SamhitaPaata": " अ॒भि॒पू॒र्वम् प्रोक्ष॑ति । अ॒भि॒पू॒र्व-मे॒वास्मि॒न्-तेजो॑ दधाति । त्रिः प्रोक्ष॑ति । त्र्या॑वृ॒द्धि य॒ज्ञ्ः । अथो॑ मेद्ध्य॒त्वाय॑ । होताऽन्वा॑ह । रक्ष॑सा॒मप॑हत्यै । अन॑वानम् । प्रा॒णानाꣳ॒॒ सन्त॑त्यै ।  त्रि॒ष्टुभः॑ स॒तीर्-गा॑य॒त्रीरि॒वान्वा॑ह ",
                        "header": "T.A.8.4.2",
                        "id": "31"
                     },
                     {
                        "SamhitaPaata": " गा॒य॒त्रो हि प्रा॒णः । प्रा॒णमे॒व यज॑माने दधाति । सन्त॑त॒मन्वा॑ह । प्रा॒णाना॑म॒न्नाद्य॑स्य॒ सन्त॑त्यै । अथो॒ रक्ष॑सा॒मप॑हत्यै । यत् परि॑मिता अनुब्रू॒यात् । परि॑मित॒मव॑रुन्धीत । अप॑रिमिता॒ अन्वा॑ह ।  अप॑रिमित॒स्याव॑रुद्ध्यै । शिरो॒ वा ए॒तद्-य॒ज्ञ्स्य॑ ",
                        "header": "T.A.8.4.3",
                        "id": "32"
                     },
                     {
                        "SamhitaPaata": " यत् प्र॑व॒र्ग्यः॑ । ऊङ्र्मुञ्जाः᳚ । यन् मौ॒ञ्जो वे॒दो भव॑ति । ऊ॒र्जैव य॒ज्ञ्स्य॒ शिरः॒ सम॑र्द्धयति । प्रा॒णा॒हु॒तीर्-जु॑होति । प्रा॒णाने॒व यज॑माने दधाति । स॒प्त जु॑होति । स॒प्त वै शी॑र्.ष॒ण्याः᳚ प्रा॒णाः । प्रा॒णाने॒वास्मि॑न् दधाति । दे॒वस्त्वा॑ सवि॒ता मद्ध्वा॑ऽन॒क्त्वित्या॑ह ",
                        "header": "T.A.8.4.4",
                        "id": "33"
                     },
                     {
                        "SamhitaPaata": "  तेज॑सै॒वैन॑मनक्ति । पृ॒थि॒वीम् तप॑सस्त्राय॒स्वेति॒ हिर॑ण्य॒मुपा᳚स्यति । अ॒स्या अन॑तिदाहाय । शिरो॒ वा ए॒तद्-य॒ज्ञ्स्य॑ । यत् प्र॑व॒र्ग्यः॑ । अ॒ग्निः सर्वा॑ दे॒वताः᳚ । प्र॒ल॒वाना॒दीप्योपा᳚स्यति । दे॒वता᳚स्वे॒व य॒ज्ञ्स्य॒ शिरः॒ प्रति॑दधाति । अप्र॑तिशीर्णाग्रम् भवति ।  ए॒तद्-ब॑र्हि॒र्ह्ये॑षः ",
                        "header": "T.A.8.4.5",
                        "id": "34"
                     },
                     {
                        "SamhitaPaata": " अ॒र्चिर॑सि शो॒चिर॒सीत्या॑ह । तेज॑ ए॒वास्मि॑न् ब्रह्मवर्च॒सम् द॑धाति । सꣳसी॑दस्व म॒हाꣳ अ॒सीत्या॑ह । म॒हान्. ह्ये॑षः । ब्र॒ह्म॒वा॒दिनो॑ वदन्ति ।  ए॒ते वाव त ऋ॒त्विजः॑ । ये द॑र्.शपूर्णमा॒सयोः᳚ ।  अथ॑ क॒था होता॒ यज॑मानाया॒शिषो॒ नाशा᳚स्त॒ इति॑ ।  पु॒रस्ता॑दाशीः॒ खलु॒ वा अ॒न्यो य॒ज्ञ्ः । उ॒परि॑ष्टादाशीर॒न्यः ",
                        "header": "T.A.8.4.6",
                        "id": "35"
                     },
                     {
                        "SamhitaPaata": " अ॒ना॒धृ॒ष्या पु॒रस्ता॒दिति॒ यदे॒तानि॒ यजूꣳ॒॒ष्याह॑ । शी॒र्॒.ष॒त ए॒व य॒ज्ञ्स्य॒ यज॑मान आ॒शिषोऽव॑रुन्धे । आयुः॑ पु॒रस्ता॑दाह । प्र॒जाम् द॑क्षिण॒तः । प्रा॒णम् प॒श्चात् ।  श्रोत्र॑मुत्तर॒तः । विधृ॑तिमु॒परि॑ष्टात् । प्रा॒णाने॒वास्मै॑ स॒मीचो॑ दधाति ।  ई॒श्व॒रो वा ए॒ष दिशोऽनून्म॑दितोः ।  यन्दिशोऽनु॑ व्यास्था॒पय॑न्ति ",
                        "header": "T.A.8.4.7",
                        "id": "36"
                     },
                     {
                        "SamhitaPaata": " मनो॒रश्वा॑ऽसि॒ भूरि॑पु॒त्रेती॒मा-म॒भिमृ॑शति ।  इ॒यं ॅवै मनो॒रश्वा॒ भूरि॑पुत्रा । अ॒स्यामे॒व प्रति॑तिष्ठ॒त्यनु॑न्मादाय । सू॒प॒सदा॑ मे भूया॒ मा मा॑ हिꣳसी॒रित्या॒हाहिꣳ॑सायै ।  चितः॑ स्थ परि॒चित॒ इत्या॑ह । अप॑चितिमे॒वास्मि॑न् दधाति । शिरो॒ वा ए॒तद्-य॒ज्ञ्स्य॑ । यत् प्र॑व॒र्ग्यः॑ ।  अ॒सौ खलु॒ वा आ॑दि॒त्यः प्र॑व॒र्ग्यः॑ । तस्य॑ म॒रुतो॑ र॒श्मयः॑ ",
                        "header": "T.A.8.4.8",
                        "id": "37"
                     },
                     {
                        "SamhitaPaata": " स्वाहा॑ म॒रुद्भिः॒ परि॑श्रय॒स्वेत्या॑ह । अ॒मुमे॒वादि॒त्यꣳ र॒श्मिभिः॒ पर्यू॑हति ।  तस्मा॑-द॒सावा॑दि॒त्यो॑ऽमुष्मि॑न् ॅलो॒के र॒श्मिभिः॒ पर्यू॑ढः । तस्मा॒द्-राजा॑ वि॒शा पर्यू॑ढः । तस्मा᳚द्-ग्राम॒णीः स॑जा॒तैः पर्यू॑ढः । अ॒ग्नेः सृ॒ष्टस्य॑ य॒तः । विक॑ङ्कत॒म् भा आ᳚र्च्छत् ।  यद् वैक॑ङ्कताः परि॒धयो॒ भव॑न्ति ।  भा ए॒वाव॑रुन्धे । द्वाद॑श भवन्ति ",
                        "header": "T.A.8.4.9",
                        "id": "38"
                     },
                     {
                        "SamhitaPaata": " द्वाद॑श॒ मासाः᳚ सम्ॅवथ्स॒रः । स॒म्ॅव॒थ्स॒रमे॒वाव॑रुन्धे ।  अस्ति॑ त्रयोद॒शो मास॒ इत्या॑हुः । यत् त्र॑योद॒शः प॑रि॒धिर्भव॑ति । तेनै॒व त्र॑योद॒शम् मास॒मव॑रुन्धे । अ॒न्तरि॑क्षस्यान्त॒र्-द्धिर॒सीत्या॑ह॒ व्यावृ॑त्त्यै । दिव॒म् तप॑सस्त्राय॒स्वे-त्यु॒परि॑ष्टा॒-द्धिर॑ण्य॒मधि॒ निद॑धाति । अ॒मुष्या॒ अन॑तिदाहाय । अथो॑ आ॒भ्यामे॒वैन॑मुभ॒यतः॒ परि॑गृह्णाति ।  अर्.ह॑न् बिभर्.षि॒ साय॑कानि॒ धन्वेत्या॑ह ",
                        "header": "T.A.8.4.10",
                        "id": "39"
                     },
                     {
                        "SamhitaPaata": " स्तौत्ये॒वैन॑मे॒तत् । गा॒य॒त्रम॑सि॒ त्रैष्टु॑भमसि॒ जाग॑तम॒सीति॑ ध॒वित्रा॒ण्याद॑त्ते । छन्दो॑भिरे॒वैना॒न्याद॑त्ते । मधु॒ मद्ध्विति॑ धूनोति । प्रा॒णो वै मधु॑ । प्रा॒णमे॒व यज॑माने दधाति । त्रिः परि॑यन्ति । त्रि॒वृद्धि प्रा॒णः ।  त्रिः परि॑यन्ति । त्र्या॑वृ॒द्धि य॒ज्ञ्ः ",
                        "header": "T.A.8.4.11",
                        "id": "40"
                     },
                     {
                        "SamhitaPaata": "अथो॒ रक्ष॑सा॒मप॑हत्यै । त्रिः पुनः॒ परि॑यन्ति ।  षट्थ् सम्प॑द्यन्ते । षड्वा ऋ॒तवः॑ । ऋ॒तुष्वे॒व प्रति॑तिष्ठन्ति । यो वै घ॒र्मस्य॑ प्रि॒यान्-त॒नुव॑मा॒क्राम॑ति । दु॒श्चर्मा॒ वै स भ॑वति ।  ए॒ष ह॒ वा अ॑स्य प्रि॒यान् त॒नुव॒माक्रा॑मति ।  य स्त्रिः प॒रीत्य॑ चतु॒र्थम् पर्ये॑ति ।  ए॒ताꣳ ह॒ वा अ॑स्यो॒ग्रदे॑वो॒ राज॑नि॒राच॑क्राम ",
                        "header": "T.A.8.4.12",
                        "id": "41"
                     },
                     {
                        "SamhitaPaata": " ततो॒ वै स दु॒श्चर्मा॑ऽभवत् । तस्मा॒त् त्रिः प॒रीत्य॒ न च॑तु॒र्थम् परी॑यात् । आ॒त्मनो॑ गोपी॒थाय॑ । प्रा॒णा वै ध॒वित्रा॑णि । अव्य॑तिषङ्गम् धून्वन्ति ।  प्रा॒णाना॒-मव्य॑तिषङ्गाय॒ क्लृप्त्यै᳚ । वि॒नि॒षद्य॑ धून्वन्ति । दि॒क्ष्वे॑व प्रति॑तिष्ठन्ति । ऊ॒र्द्ध्वन्धू᳚न्वन्ति । सु॒व॒र्गस्य॑ लो॒कस्य॒ सम॑ष्ट्यै ( ) । स॒र्वतो॑ धून्वन्ति ।  तस्मा॑द॒यꣳ स॒र्वतः॑ पवते ।",
                        "header": "T.A.8.4.13",
                        "id": "42"
                     }
                  ],
                  "anuvakkam_id": "4",
                  "id": 0
               },
               {
                  "Korvai": "(प॒श्चाद् रो॑चयति॒ जग॑तेन॒ छन्द॑सा॒ - पाङ्क्ते॑न॒ छन्द॑सा॒ स मा॑ रुचि॒तो रो॑च॒येत्या॑हा॒शिष॑मे॒वैतामाशा᳚स्ते - शास्ते॒ ऽष्टौ च॑)",
                  "Panchasat": [
                     {
                        "SamhitaPaata": "अ॒ग्निष्ट्वा॒ वसु॑भिः पु॒रस्ता᳚द्-रोचयतु गाय॒त्रेण॒ छन्द॒सेत्या॑ह । अ॒ग्निरे॒वैनं॒ ॅवसु॑भिः पु॒रस्ता᳚द्-रोचयति गाय॒त्रेण॒ छन्द॑सा । स मा॑ रुचि॒तो रो॑च॒येत्या॑ह । आ॒शिष॑मे॒वैतामाशा᳚स्ते ।  इन्द्र॑स्त्वा रु॒द्रैर्-द॑क्षिण॒तो रो॑चयतु॒ त्रैष्टु॑भेन॒  छन्द॒सेत्या॑ह । इन्द्र॑ ए॒वैनꣳ॑ रु॒द्रैर्-द॑क्षिण॒तो रो॑चयति॒ त्रैष्टु॑भेन॒ छन्द॑सा । स मा॑ रुचि॒तो रो॑च॒येत्या॑ह । आ॒शिष॑मे॒वैतामाशा᳚स्ते ।  वरु॑णस्त्वाऽऽदि॒त्यैः प॒श्चाद्-रो॑चयतु॒ जाग॑तेन॒ छन्द॒सेत्या॑ह । वरु॑ण ए॒वैन॑मादि॒त्यैः प॒श्चाद्-रो॑चयति॒ जाग॑तेन॒ छन्द॑सा ",
                        "header": "T.A.8.5.1",
                        "id": "43"
                     },
                     {
                        "SamhitaPaata": " स मा॑ रुचि॒तो रो॑च॒येत्या॑ह । आ॒शिष॑मे॒वैतामाशा᳚स्ते ।  द्यु॒ता॒नस्त्वा॑ मारु॒तो म॒रुद्भि॑रुत्तर॒तो रो॑चय॒त्वानु॑ष्टुभेन॒ छन्द॒सेत्या॑ह ।  द्यु॒ता॒न ए॒वैन॑म् मारु॒तो म॒रुद्भि॑रुत्तर॒तो रो॑चय॒त्यानु॑ष्टुभेन॒ छन्द॑सा ।  स मा॑ रुचि॒तो रो॑च॒येत्या॑ह । आ॒शिष॑मे॒वैतामाशा᳚स्ते ।  बृह॒स्पति॑स्त्वा॒ विश्वै᳚र्-दे॒वैरु॒परि॑ष्टाद्-रोचयतु॒ पाङ्क्ते॑न॒ छन्द॒सेत्या॑ह ।  बृह॒स्पति॑रे॒वैन॒म् ॅविश्वै᳚र्-दे॒वैरु॒परि॑ष्टाद्-रोचयति॒ पाङ्क्ते॑न॒ छन्द॑सा ।  स मा॑ रुचि॒तो रो॑च॒येत्या॑ह । आ॒शिष॑मे॒वैतामाशा᳚स्ते ",
                        "header": "T.A.8.5.2",
                        "id": "44"
                     },
                     {
                        "SamhitaPaata": " रो॒चि॒तस्त्वम् दे॑व घर्म दे॒वेष्वसीत्या॑ह । रो॒चि॒तो ह्ये॑ष दे॒वेषु॑ । रो॒चि॒षी॒याहम् म॑नु॒ष्ये᳚ष्वित्या॑ह । रोच॑त ए॒वैष म॑नु॒ष्ये॑षु । सम्रा᳚ड् घर्म रुचि॒तस्त्वन् दे॒वेष्वायु॑ष्माꣳ स्तेज॒स्वी ब्र॑ह्मवर्च॒स्य॑सीत्या॑ह ।  रु॒चि॒तो ह्ये॑ष दे॒वेष्वायु॑ष्माꣳ स्तेज॒स्वी ब्र॑ह्मवर्च॒सी ।  रु॒चि॒तो॑ऽहम् म॑नु॒ष्ये᳚ष्वायु॑ष्माꣳ स्तेज॒स्वी ब्र॑ह्मवर्च॒सी भू॑यास॒मित्या॑ह ।  रु॒चि॒त ए॒वैष म॑नु॒ष्ये᳚ष्वायु॑ष्माꣳ स्तेज॒स्वी ब्र॑ह्मवर्च॒सी भ॑वति । रुग॑सि॒ रुच॒म् मयि॑ धेहि॒ मयि॒ रुगित्या॑ह । आ॒शिष॑मे॒वैतामाशा᳚स्ते ( ) ।  तं ॅयदे॒तैर्-यजु॑र्भि॒ररो॑चयित्वा । रु॒चि॒तो घ॒र्म इति॑ प्रब्रू॒यात् । अरो॑चुकोऽद्ध्व॒र्युः स्यात् ।  अरो॑चुको॒ यज॑मानः । अथ॒ यदे॑नमे॒तैर्यजु॑र्भी रोचयि॒त्वा । रु॒चि॒तो घर्म॒ इति॒ प्राह॑ । रोचु॑कोऽद्ध्व॒र्युर् भव॑ति । रोचु॑को॒ यज॑मानः ।",
                        "header": "T.A.8.5.3",
                        "id": "45"
                     }
                  ],
                  "anuvakkam_id": "5",
                  "id": 0
               },
               {
                  "Korvai": "(ऋ॒तवो॒ - हि शिरः॒ - सर्व॑पृष्ठे॒ प्रवृ॑ण॒ - क्त्यनि॑पद्यमान॒मित्या॑ह - ग॒तेत्या॑ह - शार॒दावे॒वास्मा॑ ऋ॒तू क॑ल्पयति - रुन्धे - कवि॒नामित्या॑ह - प्रा॒णाः - प्रति॑दधाति - भवन्ति - वाचयति च॒त्वारि॑ च)",
                  "Panchasat": [
                     {
                        "SamhitaPaata": "शिरो॒ वा ए॒तद्-य॒ज्ञ्स्य॑ । यत् प्र॑व॒र्ग्यः॑ । ग्री॒वा उ॑प॒सदः॑ । पु॒रस्ता॑दुप॒सदा᳚म् प्रव॒र्ग्य॑म् प्रवृ॑णक्ति । ग्री॒वास्वे॒व य॒ज्ञ्स्य॒ शिरः॒ प्रति॑दधाति । त्रिः प्रवृ॑णक्ति । त्रय॑ इ॒मे लो॒काः । ए॒भ्य ए॒व लो॒केभ्यो॑ य॒ज्ञ्स्य॒ शिरोऽव॑रुन्धे ।  षट्थ् सम्प॑द्यन्ते । षड्वा ऋ॒तवः॑ ",
                        "header": "T.A.8.6.1",
                        "id": "46"
                     },
                     {
                        "SamhitaPaata": " ऋ॒तुभ्य॑ ए॒व य॒ज्ञ्स्य॒ शिरोऽव॑रुन्धे । द्वाद॑श॒ कृत्वः॒ प्रवृ॑णक्ति । द्वाद॑श॒ मासाः᳚ सम्ॅवथ्स॒रः । स॒म्ॅव॒थ्स॒रादे॒व य॒ज्ञ्स्य॒ शिरोऽव॑रुन्धे । चतु॑र्विꣳशतिः॒ सम्प॑द्यन्ते । चतु॑र्विꣳशतिरर्द्धमा॒साः ।  अ॒र्द्ध॒मा॒सेभ्य॑ ए॒व य॒ज्ञ्स्य॒ शिरोऽव॑रुन्धे । अथो॒ खलु॑ । स॒कृदे॒व प्र॒वृज्यः॑ । एकꣳ॒॒ हि शिरः॑ ",
                        "header": "T.A.8.6.2",
                        "id": "47"
                     },
                     {
                        "SamhitaPaata": " अ॒ग्नि॒ष्टो॒मे प्रवृ॑णक्ति । ए॒तावा॒न्॒. वै य॒ज्ञ्ः । यावा॑नग्निष्टो॒मः । यावा॑ने॒व य॒ज्ञ्ः । तस्य॒ शिरः॒ प्रति॑दधाति । नोक्थ्ये᳚ प्रवृ॑ञ्ज्यात् ।  प्र॒जा वै प॒शव॑ उ॒क्थानि॑ । यदु॒क्थ्ये᳚ प्रवृ॒ञ्ज्यात् ।  प्र॒जाम् प॒शून॑स्य॒ निर्द॑हेत् । वि॒श्व॒जिति॒ सर्व॑पृष्ठे॒ प्रवृ॑णक्ति ",
                        "header": "T.A.8.6.3",
                        "id": "48"
                     },
                     {
                        "SamhitaPaata": " पृ॒ष्ठानि॒ वा अच्यु॑तञ्च्यावयन्ति ।  पृ॒ष्ठैरे॒वास्मा॒ अच्यु॑तञ्च्यावयि॒त्वाऽव॑रुन्धे । अप॑श्यम् गो॒पामित्या॑ह । प्रा॒णो वै गो॒पाः । प्रा॒णमे॒व प्र॒जासु॒ विया॑तयति ।  अप॑श्यम् गो॒पामित्या॑ह । अ॒सौ वा आ॑दि॒त्यो गो॒पाः । स हीमाः प्र॒जा गो॑पा॒यति॑ । तमे॒व प्र॒जाना᳚म् गो॒प्तार॑म् कुरुते । अनि॑पद्यमान॒मित्या॑ह ",
                        "header": "T.A.8.6.4",
                        "id": "49"
                     },
                     {
                        "SamhitaPaata": " न ह्ये॑ष नि॒पद्य॑ते । आ च॒ परा॑ च प॒थिभि॒श्चर॑न्त॒मित्या॑ह । आ च॒ ह्ये॑ष परा॑ च प॒थिभि॒श्चर॑ति । स स॒द्ध्रीचीः॒ स विषू॑ची॒र्वसा॑न॒ इत्या॑ह । स॒द्ध्रीची᳚श्च॒ ह्ये॑ष विषू॑चीश्च॒ वसा॑नः प्र॒जा अ॒भि वि॒पश्य॑ति । आ व॑रीवर्ति॒ भुव॑नेष्व॒न्तरित्या॑ह । आ ह्ये॑ष व॑री॒वर्ति॒ भुव॑नेष्व॒न्तः । अत्र॑ प्रा॒वीर्मधु॒ माद्ध्वी᳚भ्या॒म् मधु॒ माधू॑चीभ्या॒मित्या॑ह ।  वास॑न्तिकावे॒वास्मा॑ ऋ॒तू क॑ल्पयति ।  सम॒ग्निर॒ग्निना॑ ग॒तेत्या॑ह ",
                        "header": "T.A.8.6.5",
                        "id": "50"
                     },
                     {
                        "SamhitaPaata": " ग्रैष्मा॑वे॒वास्मा॑ ऋ॒तू क॑ल्पयति । सम॒ग्निर॒ग्निना॑ ग॒तेत्या॑ह । अ॒ग्निर्ह्ये॑वैषो᳚ऽग्निना॑ स॒ङ्गच्छ॑ते । स्वाहा॒ सम॒ग्निस्तप॑सा ग॒तेत्या॑ह ।  पूर्व॑मे॒वोदि॒तम् । उत्त॑रेणा॒भिगृ॑णाति ।  ध॒र्ता दि॒वो विभा॑सि॒ रज॑सः पृथि॒व्या इत्या॑ह ।  वार्.षि॑कावे॒वास्मा॑ ऋ॒तू क॑ल्पयति ।  हृ॒दे त्वा॒ मन॑से॒ त्वेत्या॑ह । शा॒र॒दावे॒वास्मा॑ ऋ॒तू क॑ल्पयति ",
                        "header": "T.A.8.6.6",
                        "id": "51"
                     },
                     {
                        "SamhitaPaata": " दि॒वि दे॒वेषु॒ होत्रा॑ य॒च्छेत्या॑ह । होत्रा॑भिरे॒वेमान् ॅलो॒कान्थ् सम् द॑धाति । विश्वा॑साम् भुवाम् पत॒ इत्या॑ह । हैम॑न्तिकावे॒वास्मा॑ ऋ॒तू क॑ल्पयति ।  दे॒व॒श्रूस्त्वम् दे॑व घर्म दे॒वान् पा॒हीत्या॑ह ।  शै॒शि॒रावे॒वास्मा॑ ऋ॒तू क॑ल्पयति ।  त॒पो॒जां ॅवाच॑म॒स्मे निय॑च्छ देवा॒युव॒मित्या॑ह ।  या वै मेद्ध्या॒ वाक् । सा त॑पो॒जाः । तामे॒वाव॑रुन्धे ",
                        "header": "T.A.8.6.7",
                        "id": "52"
                     },
                     {
                        "SamhitaPaata": " गर्भो॑ दे॒वाना॒मित्या॑ह । गर्भो॒ ह्ये॑ष दे॒वाना᳚म् । पि॒ता म॑ती॒नामित्या॑ह । प्र॒जा वै म॒तयः॑ । तासा॑मे॒ष ए॒व पि॒ता । यत् प्र॑व॒र्ग्यः॑ ।  तस्मा॑दे॒वमा॑ह । पतिः॑ प्र॒जाना॒मित्या॑ह । पति॒र्ह्ये॑ष प्र॒जाना᳚म् । मतिः॑ कवी॒नामित्या॑ह ",
                        "header": "T.A.8.6.8",
                        "id": "53"
                     },
                     {
                        "SamhitaPaata": " मति॒र्ह्ये॑ष क॑वी॒नाम् । सम् दे॒वो दे॒वेन॑ सवि॒त्रा ऽय॑तिष्ट॒ सꣳ सूर्ये॑णारु॒क्तेत्या॑ह ।  अ॒मुञ्चै॒वादि॒त्यम् प्र॑व॒र्ग्य॑ञ्च॒ सꣳशा᳚स्ति ।  आ॒यु॒र्दास्त्वम॒स्मभ्य॑म् घर्म वर्चो॒दा अ॒सीत्या॑ह ।  आ॒शिष॑मे॒वैतामाशा᳚स्ते । पि॒ता नो॑ऽसि पि॒ता नो॑ बो॒धेत्या॑ह । बो॒धय॑त्ये॒वैन᳚म् । न वै॒ ते॑ऽवका॒शा भ॑वन्ति । पत्नि॑यै दश॒मः ।  नव॒ वै पुरु॑षे प्रा॒णाः ",
                        "header": "T.A.8.6.9",
                        "id": "54"
                     },
                     {
                        "SamhitaPaata": " नाभि॑र्दश॒मी । प्रा॒णाने॒व यज॑माने दधाति । अथो॒ दशा᳚क्षरा वि॒राट् । अन्नं॑ ॅवि॒राट् । वि॒राजै॒वान्नाद्य॒मव॑रुन्धे । य॒ज्ञ्स्य॒ शिरो᳚ऽच्छिद्यत । तद्-दे॒वा होत्रा॑भिः॒ प्रत्य॑दधुः । ऋ॒त्विजोऽवे᳚क्षन्ते । ए॒ता वै होत्राः᳚ । होत्रा॑भिरे॒व य॒ज्ञ्स्य॒ शिरः॒ प्रति॑दधाति ",
                        "header": "T.A.8.6.10",
                        "id": "55"
                     },
                     {
                        "SamhitaPaata": " रु॒चि॒तमवे᳚क्षन्ते । रु॒चि॒ताद्वै प्र॒जाप॑तिः प्र॒जा अ॑सृजत । प्र॒जानाꣳ॒॒ सृष्ट्यै᳚ । रु॒चि॒तमवे᳚क्षन्ते । रु॒चि॒ताद्वै प॒र्जन्यो॑ वर्.षति । वर्.षु॑कः प॒र्जन्यो॑ भवति । सम् प्र॒जा ए॑धन्ते । रु॒चि॒तमवे᳚क्षन्ते । रु॒चि॒तम् ॅवै ब्र॑ह्मवर्च॒सम् । ब्र॒ह्म॒व॒र्च॒सिनो॑ भवन्ति ",
                        "header": "T.A.8.6.11",
                        "id": "56"
                     },
                     {
                        "SamhitaPaata": " अ॒धी॒यन्तोऽवे᳚क्षन्ते । सर्व॒मायु॑र्यन्ति । न पत्न्यवे᳚क्षेत । यत् पन्त्य॒वेक्षे॑त । प्रजा॑येत । प्र॒जान्त्व॑स्यै॒ निर्द॑हेत् । यन्नावेक्षे॑त । न प्रजा॑येत ।  नास्यै᳚ प्र॒जान्निर्द॑हेत् । ति॒र॒स्कृत्य॒ यजु॑र् वाचयति ( ) । प्रजा॑यते । नास्यै᳚ प्र॒जान्निर्द॑हति । त्वष्टी॑मती ते सपे॒येत्या॑ह । सपा॒द्धि प्र॒जाः प्र॒जाय॑न्ते ।",
                        "header": "T.A.8.6.12",
                        "id": "57"
                     }
                  ],
                  "anuvakkam_id": "6",
                  "id": 0
               },
               {
                  "Korvai": "(म॒नु॒ष्य॒ना॒मानि॑ - प॒शवः॑ - सीद॒त्वित्या॒ - हेन्द्रा॒येत्या॑हा - र्द्धयति - घ्नन्ति - गृह्णा॒ - त्यहिꣳ॑सायै॒ - पञ्चा॑हा - दि॒त्यव॑ते॒ स्वाहेत्या॑ह - पितृ॒मा - ने॑ति च॒त्वारि॑ च)",
                  "Panchasat": [
                     {
                        "SamhitaPaata": "दे॒वस्य॑ त्वा सवि॒तुः प्र॑स॒व इति॑ रश॒नामाद॑त्ते॒ प्रसू᳚त्यै । अ॒श्विनो᳚र्-बा॒हुभ्या॒मित्या॑ह । अ॒श्विनौ॒ हि दे॒वाना॑मद्ध्व॒र्यू आस्ता᳚म् । पू॒ष्णो हस्ता᳚भ्या॒मित्या॑ह॒ यत्यै᳚ । आद॒देऽदि॑त्यै॒ रास्ना॒ऽसीत्या॑ह॒ यजु॑ष्कृत्यै । इड॒ एह्यदि॑त॒ एहि॒ सर॑स्व॒त्येहीत्या॑ह । ए॒तानि॒ वा अ॑स्यै देवना॒मानि॑ ।  दे॒व॒ना॒मैरे॒वैना॒-माह्व॑यति । असा॒वेह्य-सा॒वेह्य-सा॒वेहीत्या॑ह । ए॒तानि॒ वा अ॑स्यै मनुष्यना॒मानि॑ ",
                        "header": "T.A.8.7.1",
                        "id": "58"
                     },
                     {
                        "SamhitaPaata": " म॒नु॒ष्य॒ना॒मैरे॒वैना॒माह्व॑यति ।  षट्थ् सम्प॑द्यन्ते । षड्वा ऋ॒तवः॑ ।  ऋ॒तुभि॑रे॒वैना॒माह्व॑यति । अदि॑त्या उ॒ष्णीष॑म॒सीत्या॑ह । य॒था॒य॒जुरे॒वैतत् ।  वा॒युर॑स्यै॒ड इत्या॑ह । वा॒यु॒दे॒व॒त्यो॑ वै व॒थ्सः ।  पू॒षा त्वो॒पाव॑सृज॒त्वित्या॑ह । पौ॒ष्णा वै दे॒वत॑या प॒शवः॑ ",
                        "header": "T.A.8.7.2",
                        "id": "59"
                     },
                     {
                        "SamhitaPaata": " स्वयै॒वैन॑म् दे॒वत॑यो॒पाव॑सृजति । अ॒श्विभ्या॒म् प्रदा॑प॒येत्या॑ह । अ॒श्विनौ॒ वै दे॒वाना᳚म् भि॒षजौ᳚ । ताभ्या॑मे॒वास्मै॑ भेष॒जम् क॑रोति । यस्ते॒ स्तनः॑ शश॒य इत्या॑ह । स्तौत्ये॒वैना᳚म् । उस्र॑ घ॒र्मꣳ शिꣳ॒॒षोस्र॑ घ॒र्मम् पा॑हि घ॒र्माय॑ शिꣳ॒॒षेत्या॑ह । यथा᳚ ब्रू॒याद॒मुष्मै॑ दे॒हीति॑ । ता॒दृगे॒व तत् । बृह॒स्पति॒स्त्वोप॑सीद॒त्वित्या॑ह ",
                        "header": "T.A.8.7.3",
                        "id": "60"
                     },
                     {
                        "SamhitaPaata": "  ब्रह्म॒ वै दे॒वाना॒म् बृह॒स्पतिः॑ । ब्रह्म॑णै॒वैना॒मुप॑सीदति ।  दान॑वः स्थ॒ पेर॑व॒ इत्या॑ह । मेद्ध्या॑ने॒वैना᳚न्करोति ।  वि॒ष्व॒ग्वृतो॒ लोहि॑ते॒नेत्या॑ह॒ व्यावृ॑त्त्यै ।  अ॒श्विभ्या᳚म् पिन्वस्व॒ सर॑स्वत्यै पिन्वस्व पू॒ष्णे पि॑न्वस्व॒ बृह॒स्पत॑ये पिन्व॒स्वेत्या॑ह ।  ए॒ताभ्यो॒ ह्ये॑षा दे॒वता᳚भ्यः॒ पिन्व॑ते ।  इन्द्रा॑य पिन्व॒स्वेन्द्रा॑य पिन्व॒स्वेत्या॑ह ।  इन्द्र॑मे॒व भा॑ग॒धेये॑न॒ सम॑र्द्धयति । द्विरिन्द्रा॒येत्या॑ह ",
                        "header": "T.A.8.7.4",
                        "id": "61"
                     },
                     {
                        "SamhitaPaata": " तस्मा॒दिन्द्रो॑ दे॒वता॑नाम् भूयिष्ठ॒भाक्त॑मः ।  गा॒य॒त्रो॑ऽसि॒ त्रैष्टु॑भोऽसि॒ जाग॑तम॒सीति॑ शफोपय॒मानाद॑त्ते ।  छन्दो॑भिरे॒वैना॒नाद॑त्ते । स॒होर्जो भा॒गेनोप॒मेहीत्या॑ह ।  ऊ॒र्ज ए॒वैन॑म् भा॒गम॑कः ।  अ॒श्विनौ॒ वा ए॒तद्-य॒ज्ञ्स्य॒ शिरः॑ प्रति॒दध॑तावब्रूताम् ।  आ॒वाभ्या॑मे॒व पूर्वा᳚भ्यां॒ ॅवष॑ट्क्रियाता॒ इति॑ ।  इन्द्रा᳚श्विना॒ मधु॑नः सार॒घस्येत्या॑ह ।  अ॒श्विभ्या॑मे॒व पूर्वा᳚भ्यां॒ ॅवष॑ट्करोति ।  अथो॑ अ॒श्विना॑वे॒व भा॑ग॒धेये॑न॒ सम॑र्द्धयति ",
                        "header": "T.A.8.7.5",
                        "id": "62"
                     },
                     {
                        "SamhitaPaata": " घ॒र्मम् पा॑त वसवो॒ यज॑ता॒ वडित्या॑ह ।  वसू॑ने॒व भा॑ग॒धेये॑न॒ सम॑र्द्धयति । यद्-व॑षट्कु॒र्यात् । या॒तया॑माऽस्य वषट्का॒रः स्या᳚त् ।  यन्न व॑षट्कु॒र्यात् । रक्षाꣳ॑सि य॒ज्ञ्ꣳ ह॑न्युः । वडित्या॑ह । प॒रोक्ष॑मे॒व वष॑ट्करोति । नास्य॑ या॒तया॑मा वषट्का॒रो भव॑ति ।  न य॒ज्ञ्ꣳ रक्षाꣳ॑सि घ्नन्ति ",
                        "header": "T.A.8.7.6",
                        "id": "63"
                     },
                     {
                        "SamhitaPaata": " स्वाहा᳚ त्वा॒ सूर्य॑स्य र॒श्मये॑ वृष्टि॒वन॑ये जुहो॒मीत्या॑ह । यो वा अ॑स्य॒ पुण्यो॑ र॒श्मिः । स वृ॑ष्टि॒वनिः॑ । तस्मा॑ ए॒वैन॑म् जुहोति ।  मधु॑ ह॒विर॒सीत्या॑ह । स्व॒दय॑त्ये॒वैन᳚म् । सूर्य॑स्य॒ तप॑स्त॒पेत्या॑ह ।  य॒था॒य॒जुरे॒वैतत् । द्यावा॑पृथि॒वीभ्या᳚म् त्वा॒ परि॑गृह्णा॒मीत्या॑ह ।  द्यावा॑पृथि॒वीभ्या॑-मे॒वैन॒म् परि॑गृह्णाति ",
                        "header": "T.A.8.7.7",
                        "id": "64"
                     },
                     {
                        "SamhitaPaata": " अ॒न्तरि॑क्षेण॒ त्वोप॑यच्छा॒मीत्या॑ह । अ॒न्तरि॑क्षेणै॒वैन॒-मुप॑यच्छति ।  न वा ए॒तम् म॑नु॒ष्यो॑ भर्तु॑मर्.हति ।  दे॒वाना᳚म् त्वा पितृ॒णामनु॑मतो॒ भर्तुꣳ॑ शकेय॒मित्या॑ह । दे॒वैरे॒वैन॑म् पि॒तृभि॒रनु॑मत॒ आद॑त्ते । वि वा ए॑नमे॒तद॑र्द्धयन्ति । यत् प॒श्चात् प्र॒वृज्य॑ पु॒रो जुह्व॑ति । तेजो॑ऽसि॒ तेजोऽनु॒ प्रेहीत्या॑ह । तेज॑ ए॒वास्मि॑न् दधाति । दि॒वि॒स्पृङ्मा मा॑ हिꣳसी-रन्तरिक्ष॒स्पृङ्मा मा॑ हिꣳसीः  पृथिवि॒स्पृङ्मा मा॑ हिꣳसी॒रित्या॒हाहिꣳ॑सायै ",
                        "header": "T.A.8.7.8",
                        "id": "65"
                     },
                     {
                        "SamhitaPaata": " सुव॑रसि॒ सुव॑र्मे यच्छ॒ दिवं॑ ॅयच्छ दि॒वो मा॑ पा॒हीत्या॑ह । आ॒शिष॑मे॒वैतामाशा᳚स्ते । शिरो॒ वा ए॒तद्-य॒ज्ञ्स्य॑ । यत् प्र॑व॒र्ग्यः॑ ।  आ॒त्मा वा॒युः । उ॒द्यत्य॑ वातना॒मान्या॑ह ।  आ॒त्मन्ने॒व य॒ज्ञ्स्य॒ शिरः॒ प्रति॑दधाति ।  अन॑वानम् । प्रा॒णानाꣳ॒॒ सन्त॑त्यै । पञ्चा॑ह ",
                        "header": "T.A.8.7.9",
                        "id": "66"
                     },
                     {
                        "SamhitaPaata": " पाङ्क्तो॑ य॒ज्ञ्ः । यावा॑ने॒व य॒ज्ञ्ः । तस्य॒ शिरः॒ प्रति॑दधाति । अ॒ग्नये᳚ त्वा॒ वसु॑मते॒ स्वाहेत्या॑ह ।  अ॒सौ वा आ॑दि॒त्यो᳚ऽग्निर्-वसु॑मान् । तस्मा॑ ए॒वैन॑ञ्जुहोति । सोमा॑य त्वा रु॒द्रव॑ते॒ स्वाहेत्या॑ह ।  च॒न्द्रमा॒ वै सोमो॑ रु॒द्रवान्॑ । तस्मा॑ ए॒वैन॑ञ्जुहोति । वरु॑णाय त्वाऽऽदि॒त्यव॑ते॒ स्वाहेत्या॑ह ",
                        "header": "T.A.8.7.10",
                        "id": "67"
                     },
                     {
                        "SamhitaPaata": " अ॒फ्सु वै वरु॑ण आदि॒त्यवान्॑ । तस्मा॑ ए॒वैन॑ञ्जुहोति ।  बृह॒स्पत॑ये त्वा वि॒श्वदे᳚व्यावते॒ स्वाहेत्या॑ह ।  ब्रह्म॒ वै दे॒वाना॒म् बृह॒स्पतिः॑ ।  ब्रह्म॑ण ए॒वैन॑ञ्जुहोति ।  स॒वि॒त्रे त्व॑र्भु॒मते॑ विभु॒मते᳚ प्रभु॒मते॒ वाज॑वते॒ स्वाहेत्या॑ह । स॒म्ॅव॒थ्स॒रो वै स॑वि॒तर्भु॒मान्. वि॑भु॒मान् प्र॑भु॒मान्. वाज॑वान् । तस्मा॑ ए॒वैन॑ञ्जुहोति । य॒माय॒ त्वाऽङ्गि॑रस्वते पितृ॒मते॒ स्वाहेत्या॑ह ।  प्रा॒णो वै य॒मोऽङ्गि॑रस्वान् पितृ॒मान् ",
                        "header": "T.A.8.7.11",
                        "id": "68"
                     },
                     {
                        "SamhitaPaata": " तस्मा॑ ए॒वैन॑ञ्जुहोति । ए॒ताभ्य॑ ए॒वैन॑म् दे॒वता᳚भ्यो जुहोति । दश॒ सम्प॑द्यन्ते । दशा᳚क्षरा वि॒राट् । अन्नं॑ ॅवि॒राट् । वि॒राजै॒वान्नाद्य॒मव॑रुन्धे । रौ॒हि॒णाभ्यां॒ ॅवै दे॒वाः सु॑व॒र्गं ॅलो॒कमा॑यन्न् । तद्-रौ॑हि॒णयो॑ रौहिण॒त्वम् । यद्-रौ॑हि॒णौ भव॑तः । रौ॒हि॒णाभ्या॑मे॒व तद्-यज॑मानः सुव॒र्गं ॅलो॒कमे॑ति ( ) ।  अह॒र्ज्योतिः॑ के॒तुना॑ जुषताꣳ सुज्यो॒तिर्ज्योति॑षाꣳ॒॒ स्वाहा॒ रात्रि॒र्ज्योतिः॑ के॒तुना॑ जुषताꣳ सुज्यो॒तिर्ज्योति॑षाꣳ॒॒ स्वाहेत्या॑ह ।  आ॒दि॒त्यमे॒व तद॒मुष्मि॑न् ॅलो॒केऽह्ना॑ प॒रस्ता᳚द्-दाधार । रात्रि॑या अ॒वस्ता᳚त् ।  तस्मा॑द॒सावा॑दि॒त्यो॑ ऽमुष्मि॑न् ॅलो॒के॑ऽहोरा॒त्राभ्या᳚म् धृ॒तः ।",
                        "header": "T.A.8.7.12",
                        "id": "69"
                     }
                  ],
                  "anuvakkam_id": "7",
                  "id": 0
               },
               {
                  "Korvai": "(अ॒क॒ - र॒श्वि॒नेत्या॑ह - प्र॒दिशो॑ ग॒च्छेत्या॑ह - पितृ॒णा - म॑न्तः परि॒धि पि॑न्वयति - धार॒येत्या॑ह॒ - वाचो॑ - धर्म॒पा स्तेभ्य॑ ए॒वैन॑म् जुहो - त्य॒न्वीक्षे॑त - होत॒व्या (3) मि - त्य॒ग्रावित्या॑ह - दधते - ऽगोपायथ् स॒प्त च॑)",
                  "Panchasat": [
                     {
                        "SamhitaPaata": "विश्वा॒ आशा॑ दक्षिण॒सदित्या॑ह । विश्वा॑ने॒व दे॒वान् प्री॑णाति । अथो॒ दुरि॑ष्ट्या ए॒वैन॑म् पाति । विश्वा᳚न् दे॒वान॑याडि॒हेत्या॑ह । विश्वा॑ने॒व दे॒वान् भा॑ग॒धेये॑न॒ सम॑र्द्धयति । स्वाहा॑कृतस्य घ॒र्मस्य॒ मधोः᳚ पिबतमश्वि॒नेत्या॑ह ।  अ॒श्विना॑वे॒व भा॑ग॒धेये॑न॒ सम॑र्द्धयति ।  स्वाहा॒ऽग्नये॑ य॒ज्ञिया॑य॒ शंॅयजु॑र्भि॒रित्या॑ह । अ॒भ्ये॑वैन॑म् घारयति । अथो॑ ह॒विरे॒वाकः॑ ",
                        "header": "T.A.8.8.1",
                        "id": "70"
                     },
                     {
                        "SamhitaPaata": " अश्वि॑ना घ॒र्मम् पा॑तꣳ हार्दिवा॒न-मह॑र्दि॒वाभि॑-रू॒तिभि॒रित्या॑ह । अ॒श्विना॑वे॒व भा॑ग॒धेये॑न॒ सम॑र्द्धयति । अनु॑ वा॒न् द्यावा॑पृथि॒वी मꣳ॑साता॒मित्या॒हानु॑मत्यै ।  स्वाहेन्द्रा॑य॒ स्वाहेन्द्रा॒ वडित्या॑ह ।  इन्द्रा॑य॒ हि पु॒रो हू॒यते᳚ । आ॒श्राव्या॑ह घ॒र्मस्य॑ य॒जेति॑ । वष॑ट्कृते जुहोति । रक्ष॑सा॒मप॑हत्यै । अनु॑यजति स्व॒गाकृ॑त्यै ।  घ॒र्मम॑पातमश्वि॒नेत्या॑ह ",
                        "header": "T.A.8.8.2",
                        "id": "71"
                     },
                     {
                        "SamhitaPaata": " पूर्व॑मे॒वोदि॒तम् । उत्त॑रेणा॒भिगृ॑णाति ।  अनु॑ वा॒न्-द्यावा॑पृथि॒वी अ॑मꣳसाता॒मित्या॒हानु॑मत्यै ।  तम् प्रा॒व्य॑म् ॅयथा॒वण्णमो॑ दि॒वे नमः॑ पृथि॒व्या इत्या॑ह । य॒था॒य॒जुरे॒वैतत् । दि॒वि धा॑ इ॒मं ॅय॒ज्ञ्ं ॅय॒ज्ञ्मि॒मम् दि॒वि धा॒ इत्या॑ह ।  सु॒व॒र्गमे॒वैन॑म् ॅलो॒कम् ग॑मयति ।  दिव॑म् गच्छा॒न्तरि॑क्षम् गच्छ पृथि॒वीम् ग॒च्छेत्या॑ह ।  ए॒ष्वे॑वैन॑म् ॅलो॒केषु॒ प्रति॑ष्ठापयति । पञ्च॑ प्र॒दिशो॑ ग॒च्छेत्या॑ह ",
                        "header": "T.A.8.8.3",
                        "id": "72"
                     },
                     {
                        "SamhitaPaata": " दि॒क्ष्वे॑वैन॒म् प्रति॑ष्ठापयति ।  दे॒वान् घ॑र्म॒पान् ग॑च्छ पि॒तॄन् घ॑र्म॒पान् ग॒च्छेत्या॑ह । उ॒भये᳚ष्वे॒वैन॒म् प्रति॑ष्ठापयति । यत् पिन्व॑ते । वर्.षु॑कः प॒र्जन्यो॑ भवति । तस्मा॒त् पिन्व॑मानः॒ पुण्यः॑ । यत् प्राङ्पिन्व॑ते । तद्-दे॒वाना᳚म् । यद्-द॑क्षि॒णा । तत्-पि॑तृ॒णाम् ",
                        "header": "T.A.8.8.4",
                        "id": "73"
                     },
                     {
                        "SamhitaPaata": " यत् प्र॒त्यक् । तन्-म॑नु॒ष्या॑णाम् । यदुदङ्ङ्॑ । तद्-रु॒द्राणा᳚म् । प्राञ्च॒मुद॑ञ्चम् पिन्वयति । दे॒व॒त्राऽकः॑ । अथो॒ खलु॑ । सर्वा॒ अनु॒ दिशः॑ पिन्वयति । सर्वा॒ दिशः॒ समे॑धन्ते । अ॒न्तः॒प॒रि॒धि पि॑न्वयति ",
                        "header": "T.A.8.8.5",
                        "id": "74"
                     },
                     {
                        "SamhitaPaata": " तेज॒सोऽस्क॑न्दाय । इ॒षे पी॑पिह्यू॒र्जे पी॑पि॒हीत्या॑ह ।  इष॑मे॒वोर्जं॒ ॅयज॑माने दधाति । यज॑मानाय पीपि॒हीत्या॑ह । यज॑मानायै॒वैता-मा॒शिष॒माशा᳚स्ते ।  मह्य॒ञ्ज्यैष्ठ्या॑य पीपि॒हीत्या॑ह ।  आ॒त्मन॑ ए॒वैतामा॒शिष॒माशा᳚स्ते ।  त्विष्यै᳚ त्वा द्यु॒म्नाय॑ त्वेन्द्रि॒याय॑ त्वा॒ भूत्यै॒ त्वेत्या॑ह । य॒था॒य॒जुरे॒वैतत् । धर्मा॑ऽसि सु॒धर्मा मे᳚ न्य॒स्मे ब्रह्मा॑णि धार॒येत्या॑ह ",
                        "header": "T.A.8.8.6",
                        "id": "75"
                     },
                     {
                        "SamhitaPaata": " ब्रह्म॑न्ने॒वैन॒म् प्रति॑ष्ठापयति । नेत्त्वा॒ वातः॑ स्क॒न्दया॒दिति॒ यद्य॑भि॒चरे᳚त् । अ॒मुष्य॑ त्वा प्रा॒णे सा॑दयाम्य॒मुना॑ स॒ह नि॑र॒र्थम् ग॒च्छेति॑ ब्रूया॒द्-यम् द्वि॒ष्यात् । यमे॒व द्वेष्टि॑ । तेनै॑नꣳ स॒ह नि॑र॒र्थम् ग॑मयति । पू॒ष्णे शर॑से॒ स्वाहेत्या॑ह । या ए॒व दे॒वता॑ हु॒तभा॑गाः । ताभ्य॑ ए॒वैन॑ञ्जुहोति । ग्राव॑भ्यः॒ स्वाहेत्या॑ह । या ए॒वान्तरि॑क्षे॒ वाचः॑ ",
                        "header": "T.A.8.8.7",
                        "id": "76"
                     },
                     {
                        "SamhitaPaata": " ताभ्य॑ ए॒वैन॑ञ्जुहोति । प्र॒ति॒रेभ्यः॒ स्वाहेत्या॑ह । प्रा॒णा वै दे॒वाः प्र॑ति॒राः । तेभ्य॑ ए॒वैन॑ञ्जुहोति । द्यावा॑पृथि॒वीभ्याꣳ॒॒ स्वाहेत्या॑ह ।  द्यावा॑पृथि॒वीभ्या॑-मे॒वैन॑ञ्जुहोति । पि॒तृभ्यो॑ घर्म॒पेभ्यः॒ स्वाहेत्या॑ह । ये वै यज्वा॑नः । ते पि॒तरो॑ घर्म॒पाः । तेभ्य॑ ए॒वैन॑ञ्जुहोति ",
                        "header": "T.A.8.8.8",
                        "id": "77"
                     },
                     {
                        "SamhitaPaata": " रु॒द्राय॑ रु॒द्रहो᳚त्रे॒ स्वाहेत्या॑ह । रु॒द्रमे॒व भा॑ग॒धेये॑न॒ सम॑र्द्धयति । स॒र्वतः॒ सम॑नक्ति । स॒र्वत॑ ए॒व रु॒द्रन्नि॒रव॑दयते । उद॑ञ्च॒न्निर॑स्यति ।  ए॒षा वै रु॒द्रस्य॒ दिक् । स्वाया॑मे॒व दि॒शि रु॒द्रन्नि॒रव॑दयते । अ॒प उप॑स्पृशति मेद्ध्य॒त्वाय॑ । नान्वी᳚क्षेत । यद॒न्वीक्षे॑त ",
                        "header": "T.A.8.8.9",
                        "id": "78"
                     },
                     {
                        "SamhitaPaata": " चक्षु॑रस्य प्र॒मायु॑कꣳ स्यात् । तस्मा॒न्नान्वीक्ष्यः॑ ।  अपी॑परो॒ माऽह्नो॒ रात्रि॑यै मा पाह्ये॒षा ते॑ अग्ने स॒मित्तया॒ समि॑द्ध्य॒स्वायु॑र्मे दा॒ वर्च॑सा माऽञ्जी॒रित्या॑ह । आयु॑रे॒वास्मि॒न् वर्चो॑ दधाति ।  अपी॑परो मा॒ रात्रि॑या॒ अह्नो॑ मा पाह्ये॒षा ते॑ अग्ने स॒मित्तया॒ समि॑द्ध्य॒स्वायु॑र्मे दा॒ वर्च॑सा माऽञ्जी॒रित्या॑ह । आयु॑रे॒वास्मि॒न् वर्चो॑ दधाति ।  अ॒ग्निर्-ज्योति॒र्-ज्योति॑र॒ग्निः स्वाहा॒ सूर्यो॒ ज्योति॒र्ज्योतिः॒ सूर्यः॒ स्वाहेत्या॑ह । य॒था॒य॒जुरे॒वैतत् । ब्र॒ह्म॒वा॒दिनो॑ वदन्ति । हो॒त॒व्य॑मग्निहो॒त्रा(3) न्न हो॑त॒व्या(3) मिति॑ ",
                        "header": "T.A.8.8.10",
                        "id": "79"
                     },
                     {
                        "SamhitaPaata": " यद्-यजु॑षा जुहु॒यात् । अय॑थापूर्व॒माहु॑ती जुहुयात् । यन्न जु॑हु॒यात् । अ॒ग्निः परा॑भवेत् । भूः स्वाहेत्ये॒व हो॑त॒व्य᳚म् । य॒था॒पू॒र्वमाहु॑ती जु॒होति॑ । नाग्निः परा॑भवति । हु॒तꣳ ह॒विर्मधु॑ ह॒विरित्या॑ह ।  स्व॒दय॑त्ये॒वैन᳚म् । इन्द्र॑तमे॒ऽग्नावित्या॑ह ",
                        "header": "T.A.8.8.11",
                        "id": "80"
                     },
                     {
                        "SamhitaPaata": " प्रा॒णो वा इन्द्र॑तमो॒ऽग्निः । प्रा॒ण ए॒वैन॒मिन्द्र॑तमे॒ऽग्नौ जु॑होति ।  पि॒ता नो॑ऽसि॒ मा मा॑ हिꣳसी॒रित्या॒हाहिꣳ॑सायै ।  अ॒श्याम॑ ते देव घर्म॒ मधु॑मतो॒ वाज॑वतः पितु॒मत॒ इत्या॑ह । आ॒शिष॑मे॒वैतामाशा᳚स्ते ।  स्व॒धा॒विनो॑ऽशी॒महि॑ त्वा॒ मा मा॑ हिꣳसी॒-रित्या॒हाहिꣳ॑सायै । तेज॑सा॒ वा ए॒ते व्यृ॑द्ध्यन्ते । ये प्र॑व॒र्ग्ये॑ण॒ चर॑न्ति । प्राश्ञ॑न्ति ।  तेज॑ ए॒वात्मन्-द॑धते ",
                        "header": "T.A.8.8.12",
                        "id": "81"
                     },
                     {
                        "SamhitaPaata": "   स॒म्ॅव॒थ्स॒रन्न माꣳ॒॒सम॑श्ञीयात् । न रा॒मामुपे॑यात् । न मृ॒न्मये॑न पिबेत् । नास्य॑ रा॒म उच्छि॑ष्टम् पिबेत् । तेज॑ ए॒व तथ्सꣳश्य॑ति ।  दे॒वा॒सु॒राः सम्ॅय॑त्ता आसन्न् । ते दे॒वा वि॑ज॒यमु॑प॒यन्तः॑ । वि॒भ्राजि॑ सौ॒र्ये ब्रह्म॒ सन्न्य॑दधत । यत् किञ्च॑ दिवाकी॒र्त्य᳚म् ।  तदे॒तेनै॒व व्र॒तेना॑गोपायत् ( ) । तस्मा॑दे॒तद्-व्र॒तम् चा॒र्य᳚म् । तेज॑सो गोपी॒थाय॑ । तस्मा॑दे॒तानि॒ यजूꣳ॑षि वि॒भ्राजः॑ सौ॒र्यस्येत्या॑हुः ।  स्वाहा᳚ त्वा॒ सूर्य॑स्य र॒श्मिभ्य॒ इति॑ प्रा॒तः सꣳसा॑दयति । स्वाहा᳚ त्वा॒ नक्ष॑त्रेभ्य॒ इति॑ सा॒यम् ।  ए॒ता वा ए॒तस्य॑ दे॒वताः᳚ । ताभि॑रे॒वैनꣳ॒॒ सम॑र्द्धयति ।",
                        "header": "T.A.8.8.13",
                        "id": "82"
                     }
                  ],
                  "anuvakkam_id": "8",
                  "id": 0
               },
               {
                  "Korvai": "(ब्रह्म॑णस्त्वा पर॒स्पाया॒ इत्या॑ह - दधा - त्य॒न्वित्य॑ - रक्ष॒स्वी रक्ष॑सा॒मप॑हत्यै॒ - वै हिर॑ण्य - माहा - र्द्धयति॒ - ह्ये॑ष - गृ॑णा॒त्वित्या॑ह - मनु॒ष्या॑नित्या॑हा - स्यै॒षो᳚ ऽष्टौ च॑)",
                  "Panchasat": [
                     {
                        "SamhitaPaata": "घर्म॒ या ते॑ दि॒वि शुगिति॑ ति॒स्र आहु॑तीर्-जुहोति ।  छन्दो॑भिरे॒वास्यै॒भ्यो लो॒केभ्यः॒ शुच॒मव॑ यजते । इय॒त्यग्रे॑ जुहोति । अथेय॒त्यथेय॑ति । त्रय॑ इ॒मे लो॒काः ।  ए॒भ्य ए॒व लो॒केभ्यः॒ शुच॒मव॑ यजते ।  अनु॑ नो॒ऽद्यानु॑मति॒रित्या॒हानु॑मत्यै । दि॒वस्त्वा॑ पर॒स्पाया॒ इत्या॑ह । दि॒व ए॒वेमान् ॅलो॒कान् दा॑धार ।  ब्रह्म॑णस्त्वा पर॒स्पाया॒ इत्या॑ह ",
                        "header": "T.A.8.9.1",
                        "id": "83"
                     },
                     {
                        "SamhitaPaata": "   ए॒ष्वे॑व लो॒केषु॑ प्र॒जा दा॑धार । प्रा॒णस्य॑ त्वा पर॒स्पाया॒ इत्या॑ह । प्र॒जास्वे॒व प्रा॒णान् दा॑धार । शिरो॒ वा ए॒तद्-य॒ज्ञ्स्य॑ । यत् प्र॑व॒र्ग्यः॑ । अ॒सौ खलु॒ वा आ॑दि॒त्यः प्र॑व॒र्ग्यः॑ । तं ॅयद्-द॑क्षि॒णा प्र॒त्यञ्च॒-मुद॑ञ्च-मुद्वा॒सये᳚त् ।  जि॒ह्मं ॅय॒ज्ञ्स्य॒ शिरो॑ हरेत् ।  प्राञ्च॒मुद्वा॑सयति । पु॒रस्ता॑दे॒व य॒ज्ञ्स्य॒ शिरः॒ प्रति॑दधाति ",
                        "header": "T.A.8.9.2",
                        "id": "84"
                     },
                     {
                        "SamhitaPaata": " प्राञ्च॒मुद्वा॑सयति । तस्मा॑द॒सावा॑दि॒त्यः पु॒रस्ता॒दुदे॑ति । श॒फो॒प॒य॒मान्ध॒वित्रा॑णि॒ धृष्टी॒ इत्य॒न्वव॑हरन्ति ।  सात्मा॑नमे॒वैनꣳ॒॒ सत॑नुम् करोति । सात्मा॒ऽमुष्मि॑न् ॅलो॒के भ॑वति ।  य ए॒वं ॅवेद॑ । औदु॑म्बराणि भवन्ति । ऊर्ग्वा उ॑दु॒म्बरः॑ । ऊर्ज॑मे॒वाव॑रुन्धे । वर्त्म॑ना॒ वा अ॒न्वित्य॑ ",
                        "header": "T.A.8.9.3",
                        "id": "85"
                     },
                     {
                        "SamhitaPaata": " य॒ज्ञ्ꣳ रक्षाꣳ॑सि जिघाꣳसन्ति । साम्ना᳚ प्रस्तो॒ताऽन्ववै॑ति । साम॒ वै र॑क्षो॒हा । रक्ष॑सा॒मप॑हत्यै । त्रिर्नि॒धन॒मुपै॑ति । त्रय॑ इ॒मे लो॒काः । ए॒भ्य ए॒व लो॒केभ्यो॒ रक्षाꣳ॒॒स्यप॑हन्ति । पुरु॑षःपुरुषो नि॒धन॒मुपै॑ति । पुरु॑षःपुरुषो॒ हि र॑क्ष॒स्वी । रक्ष॑सा॒मप॑हत्यै ",
                        "header": "T.A.8.9.4",
                        "id": "86"
                     },
                     {
                        "SamhitaPaata": " यत् पृ॑थि॒व्यामु॑द्वा॒सये᳚त् । पृ॒थि॒वीꣳ शु॒चाऽर्प॑येत् । यद॒फ्सु । अ॒पः शु॒चार्प॑येत् । यदोष॑धीषु । ओष॑धीः शु॒चाऽर्प॑येत् ।  यद्-वन॒स्पति॑षु । वन॒स्पती᳚ञ्छु॒चाऽर्प॑येत् । हिर॑ण्यन्नि॒धायोद्वा॑सयति ।  अ॒मृतं॒ ॅवै हिर॑ण्यम् ",
                        "header": "T.A.8.9.5",
                        "id": "87"
                     },
                     {
                        "SamhitaPaata": " अ॒मृत॑ ए॒वैन॒म् प्रति॑ष्ठापयति ।  व॒ल्गुर॑सि शं॒ ॅयुधा॑या॒ इति॒ त्रिः प॑रिषि॒ञ्चन्पर्ये॑ति । त्रि॒वृद्वा अ॒ग्निः । यावा॑ने॒वाग्निः । तस्य॒ शुचꣳ॑ शमयति । त्रिः पुनः॒ पर्ये॑ति । षट्थ् सम्प॑द्यन्ते । षड्वा ऋ॒तवः॑ । ऋ॒तुभि॑रे॒वास्य॒ शुचꣳ॑ शमयति । चतुः॑ स्रक्ति॒र्नाभि॑र्. ऋ॒तस्येत्या॑ह ",
                        "header": "T.A.8.9.6",
                        "id": "88"
                     },
                     {
                        "SamhitaPaata": " इ॒यं ॅवा ऋ॒तम् । तस्या॑ ए॒ष ए॒व नाभिः॑ । यत् प्र॑व॒र्ग्यः॑ । तस्मा॑दे॒वमा॑ह । सदो॑ वि॒श्वायु॒रित्या॑ह । सदो॒ हीयम् । अप॒ द्वेषो॒ अप॒ ह्वर॒ इत्या॑ह॒ भ्रातृ॑व्यापनुत्त्यै । घर्मै॒तत्तेऽन्न॑मे॒तत् पुरी॑ष॒मिति॑ द॒द्ध्ना म॑धुमि॒श्रेण॑ पूरयति ।  ऊर्ग्वा अ॒न्नाद्य॒न्दधि॑ । ऊ॒र्जैवैन॑म॒न्नाद्ये॑न॒ सम॑र्द्धयति ",
                        "header": "T.A.8.9.7",
                        "id": "89"
                     },
                     {
                        "SamhitaPaata": " अन॑शनायुको भवति । य ए॒वं ॅवेद॑ ।  रन्ति॒र्नामा॑सि दि॒व्यो ग॑न्ध॒र्व इत्या॑ह ।  रू॒पमे॒वास्यै॒-तन्-म॑हि॒मानꣳ॒॒ रन्ति॑म् ब॒न्धुतां॒ ॅव्याच॑ष्टे । सम॒हमायु॑षा॒ सम् प्रा॒णेनेत्या॑ह । आ॒शिष॑मे॒वैतामाशा᳚स्ते ।  व्य॑सौ यो᳚ऽस्मान् द्वेष्टि॒ यञ्च॑ व॒यम् द्वि॒ष्म इत्या॑ह । अ॒भि॒चा॒र ए॒वास्यै॒षः । अचि॑क्रद॒द्-वृषा॒ हरि॒रित्या॑ह । वृषा॒ ह्ये॑षः ",
                        "header": "T.A.8.9.8",
                        "id": "90"
                     },
                     {
                        "SamhitaPaata": "  वृषा॒ हरिः॑ । म॒हान्-मि॒त्रो न द॑र्.श॒त इत्या॑ह । स्तौत्ये॒वैन॑मे॒तत् । चिद॑सि समु॒द्रयो॑नि॒रित्या॑ह । स्वामे॒वैनं॒ ॅयोनि॑ङ्गमयति ।  नम॑स्ते अस्तु॒ मा मा॑ हिꣳसी॒रित्या॒हाहिꣳ॑सायै ।  वि॒श्वाव॑सुꣳ सोमगन्ध॒र्वमित्या॑ह । यदे॒वास्य॑ क्रि॒यमा॑णस्यान्त॒र्यन्ति॑ । तदे॒वास्यै॒तेना प्या॑ययति ।  वि॒श्वाव॑सुर॒भि तन्नो॑ गृणा॒त्वित्या॑ह ",
                        "header": "T.A.8.9.9",
                        "id": "91"
                     },
                     {
                        "SamhitaPaata": " पूर्व॑मे॒वोदि॒तम् । उत्त॑रेणा॒भिगृ॑णाति ।  धियो॑ हिन्वा॒नो धिय॒ इन्नो॑ अव्या॒दित्या॑ह । ऋ॒तूने॒वास्मै॑ कल्पयति । प्रासा᳚म् गन्ध॒र्वो अ॒मृता॑नि वोच॒दित्या॑ह । प्रा॒णा वा अ॒मृताः᳚ ।  प्रा॒णाने॒वास्मै॑ कल्पयति । ए॒तत्त्वन्दे॑व घर्म दे॒वो दे॒वानुपा॑गा॒ इत्या॑ह । दे॒वो ह्ये॑ष सन्दे॒वानु॒पैति॑ । इ॒दम॒हम् म॑नु॒ष्यो॑ मनु॒ष्या॑नित्या॑ह ",
                        "header": "T.A.8.9.10",
                        "id": "92"
                     },
                     {
                        "SamhitaPaata": " म॒नु॒ष्यो॑ हि । ए॒ष सन्-म॑नु॒ष्या॑नु॒पैति॑ ।  ई॒श्व॒रो वै प्र॑व॒र्ग्य॑मुद्वा॒सयन्न्॑ । प्र॒जाम् प॒शून्थ् सो॑मपी॒थम॑नू॒द्वासः॒ सोम॑पी॒थानु॒मेहि॑ । स॒ह प्र॒जया॑ स॒ह रा॒यस्पोषे॒णेत्या॑ह । प्र॒जामे॒व प॒शून्थ् सो॑मपी॒थमा॒त्मन् ध॑त्ते । सु॒मि॒त्रा न॒ आप॒ ओष॑धयः स॒न्त्वित्या॑ह । आ॒शिष॑मे॒वैतामाशा᳚स्ते ।  दु॒र्मि॒त्रास्तस्मै॑ भूयासु॒र्-यो᳚ऽस्मान्-द्वेष्टि॒ यञ्च॑ व॒यम् द्वि॒ष्म इत्या॑ह । अ॒भि॒चा॒र ए॒वास्यै॒षः ( ) । प्र वा ए॒षो᳚ऽस्माल् लो॒काच्च्य॑वते ।  यः प्र॑व॒र्ग्य॑मुद्वा॒सय॑ति । उदु॒ त्यम् चि॒त्रमिति॑ सौ॒रीभ्या॑मृ॒ग्भ्याम् पुन॒रेत्य॒ गार्.ह॑पत्ये जुहोति ।  अ॒यम् ॅवै लो॒को गार्.ह॑पत्यः । अ॒स्मिन्ने॒व लो॒के प्रति॑तिष्ठति ।  अ॒सौ खलु॒ वा आ॑दि॒त्यः सु॑व॒र्गो लो॒कः ।  यथ् सौ॒री भव॑तः । तेनै॒व सु॑व॒र्गाल् लो॒कान्नैति॑ ।",
                        "header": "T.A.8.9.11",
                        "id": "93"
                     }
                  ],
                  "anuvakkam_id": "9",
                  "id": 0
               },
               {
                  "Korvai": "(गोः पय॑ - उत्तरवे॒दि - रा॑सते - स्थापयति - घ॒र्मो - य॑न्ति)",
                  "Panchasat": [
                     {
                        "SamhitaPaata": "प्र॒जाप॑तिं॒ ॅवै दे॒वाः शु॒क्रम् पयो॑ऽदुह्रन्न् । तदे᳚भ्यो॒ न व्य॑भवत् । तद॒ग्निर्व्य॑करोत् । तानि॒ शुक्रि॑याणि॒ सामा᳚न्यभवन्न् । तेषां॒ ॅयो रसो॒ऽत्यक्ष॑रत् । तानि॑ शुक्रय॒जूꣳष्य॑भवन्न् ।  शुक्रि॑याणां॒ ॅवा ए॒तानि॒ शुक्रि॑याणि । सा॒म॒प॒य॒सम्ॅवा ए॒तयो॑र॒न्यत् ।  दे॒वाना॑म॒न्यत्पयः॑ । यद्गोः पयः॑ ",
                        "header": "T.A.8.10.1",
                        "id": "94"
                     },
                     {
                        "SamhitaPaata": " तथ् साम्नः॒ पयः॑ । यद॒जायै॒ पयः॑ । तद्-दे॒वाना॒म् पयः॑ । तस्मा॒द्-यत्रै॒तैर्-यजु॑र्भि॒श्चर॑न्ति । तत् पय॑सा चरन्ति । प्र॒जाप॑तिमे॒व तद् दे॒वान्पय॑सा॒ऽन्नाद्ये॑न॒ सम॑र्द्धयन्ति । ए॒ष ह॒ त्वै सा॒क्षात् प्र॑व॒र्ग्य॑म् भक्षयति । यस्यै॒वं ॅवि॒दुषः॑ प्रव॒र्ग्यः॑ प्रवृ॒ज्यते᳚ । उ॒त्त॒र॒वे॒द्या-मुद्वा॑सये॒त्-तेज॑स्कामस्य । तेजो॒ वा उ॑त्तरवे॒दिः ",
                        "header": "T.A.8.10.2",
                        "id": "95"
                     },
                     {
                        "SamhitaPaata": " तेजः॑ प्रव॒र्ग्यः॑ । तेज॑सै॒व तेजः॒ सम॑र्द्धयति ।  उ॒त्त॒र॒वे॒द्या-मुद्वा॑सये॒-दन्न॑कामस्य । शिरो॒ वा ए॒तद्-य॒ज्ञ्स्य॑ । यत् प्र॑व॒र्ग्यः॑ । मुख॑मुत्तरवे॒दिः ।  शी॒र्ष्णैव मुखꣳ॒॒ सन्द॑धात्य॒न्नाद्या॑य । अ॒न्ना॒द ए॒व भ॑वति । यत्र॒ खलु॒ वा ए॒तमुद्वा॑सितं॒ ॅवयाꣳ॑सि प॒र्यास॑ते । परि॒ वै ताꣳ समा᳚म् प्र॒जा वयाꣳ॑स्यासते ",
                        "header": "T.A.8.10.3",
                        "id": "96"
                     },
                     {
                        "SamhitaPaata": " तस्मा॑-दुत्तरवे॒द्या-मे॒वोद्वा॑सयेत् । प्र॒जाना᳚म् गोपी॒थाय॑ । पु॒रो वा॑ प॒श्चाद्वोद्वा॑सयेत् । पु॒रस्ता॒द्वा ए॒तज्ज्योति॒रुदे॑ति । तत् प॒श्चान्निम्रो॑चति । स्वामे॒वैन॒म् ॅयोनि॒मनूद्वा॑सयति ।  अ॒पाम् मद्ध्य॒ उद्वा॑सयेत् । अ॒पां ॅवा ए॒तन्मद्ध्या॒-ज्ज्योति॑रजायत । ज्योतिः॑ प्रव॒र्ग्यः॑ । स्व ए॒॒वैनं॒ ॅयोनौ॒ प्रति॑ष्ठापयति ",
                        "header": "T.A.8.10.4",
                        "id": "97"
                     },
                     {
                        "SamhitaPaata": " यम् द्वि॒ष्यात् । यत्र॒ स स्यात् । तस्या᳚म् दि॒श्युद्वा॑सयेत् ।  ए॒ष वा अ॒ग्निर्-वै᳚श्वान॒रः । यत्-प्र॑व॒र्ग्यः॑ ।  अ॒ग्निनै॒वैनं॑ ॅवैश्वान॒रेणा॒भि प्रव॑र्तयति ।  औदु॑म्बर्याꣳ॒॒ शाखा॑या॒मुद्वा॑सयेत् ।  ऊर्ग्वा उ॑दु॒म्बरः॑ । अन्न॑म् प्रा॒णः । शुग्घ॒र्मः ",
                        "header": "T.A.8.10.5",
                        "id": "98"
                     },
                     {
                        "SamhitaPaata": " इ॒दम॒ह-म॒मुष्या॑मुष्याय॒णस्य॑ शु॒चा प्रा॒णमपि॑ दहा॒मीत्या॑ह । शु॒चैवास्य॑ प्रा॒णमपि॑ दहति । ता॒जगार्ति॒मार्च्छ॑ति । यत्र॑ द॒र्भा उ॑प॒दीक॑सन्तताः॒ स्युः । तदुद्वा॑सये॒द्-वृष्टि॑कामस्य । ए॒ता वा अ॒पाम॑नू॒ज्झाव॑र्यो॒ नाम॑ ।  यद्-द॒र्भाः । अ॒सौ खलु॒ वा आ॑दि॒त्य इ॒तो वृष्टि॒मुदी॑रयति । अ॒सावे॒वास्मा॑ आदि॒त्यो वृष्टि॒न्निय॑च्छति । ता आपो॒ निय॑ता॒ धन्व॑ना यन्ति ( ) ।",
                        "header": "T.A.8.10.6",
                        "id": "99"
                     }
                  ],
                  "anuvakkam_id": "10",
                  "id": 0
               },
               {
                  "Korvai": "(व॒द॒न्ति॒ - त॒नुवा॒ - सꣳस॑न्नो - हू॒यमा॑नो॒ वाग्घु॒तो - द॑धा - त्ये॒षः )",
                  "Panchasat": [
                     {
                        "SamhitaPaata": "प्र॒जाप॑तिः सम्भ्रि॒यमा॑णः । स॒म्राट्थ् सम्भृ॑तः । घ॒र्मः प्रवृ॑क्तः । म॒हा॒वी॒र उद्वा॑सितः । अ॒सौ खलु॒ वावैष आ॑दि॒त्यः । यत् प्र॑व॒र्ग्यः॑ ।  स ए॒तानि॒ नामा᳚न्यकुरुत । य ए॒वं ॅवेद॑ । वि॒दुरे॑न॒न्नाम्ना᳚ । ब्र॒ह्म॒वा॒दिनो॑ वदन्ति ",
                        "header": "T.A.8.11.1",
                        "id": "100"
                     },
                     {
                        "SamhitaPaata": " यो वै वसी॑याꣳ सम्ॅयथाना॒ममु॑प॒चर॑ति ।  पुण्या᳚र्तिं॒ ॅवै स तस्मै॑ कामयते । पुण्या᳚र्तिमस्मै कामयन्ते । य ए॒वं ॅवेद॑ । तस्मा॑दे॒वं ॅवि॒द्वान् । घ॒र्म इति॒ दिवाऽऽच॑क्षीत । स॒म्राडिति॒ नक्त᳚म् । ए॒ते वा ए॒तस्य॑ प्रि॒ये त॒नुवौ᳚ । ए॒ते अ॑स्य प्रि॒ये नाम॑नी । प्रि॒ययै॒वैन॑म् त॒नुवा᳚ ",
                        "header": "T.A.8.11.2",
                        "id": "101"
                     },
                     {
                        "SamhitaPaata": " प्रि॒येण॒ नाम्ना॒ सम॑र्द्धयति । की॒र्तिर॑स्य॒ पूर्वा ग॑च्छति ज॒नता॑माय॒तः । गा॒य॒त्री दे॒वेभ्योऽपा᳚क्रामत् । तान्दे॒वाः प्र॑व॒र्ग्ये॑णै॒वानु॒ व्य॑भवन्न् ।  प्र॒व॒र्ग्ये॑णाप्नुवन्न् । यच्च॑तुर्विꣳशतिः॒ कृत्वः॑ प्रव॒र्ग्य॑म् प्रवृ॒णक्ति॑ । गा॒य॒त्रीमे॒व तदनु॒ विभ॑वति । गा॒य॒त्रीमा᳚प्नोति । पूर्वा᳚ऽस्य॒ जनं॑ ॅय॒तः की॒र्तिर्ग॑च्छति । वै॒श्व॒दे॒वः सꣳस॑न्नः ",
                        "header": "T.A.8.11.3",
                        "id": "102"
                     },
                     {
                        "SamhitaPaata": " वस॑वः॒ प्रवृ॑क्तः । सोमो॑ऽभिकी॒र्यमा॑णः । आ॒श्वि॒नः पय॑स्यानी॒यमा॑ने ।  मारु॒तः क्वथन्न्॑ । पौ॒ष्ण उद॑न्तः । सा॒र॒स्व॒तो वि॒ष्यन्द॑मानः । मै॒त्रः शरो॑ गृहीतः । तेज॒ उद्य॑तो वा॒युः । ह्रि॒यमा॑णः प्र॒जाप॑तिः ।  हू॒यमा॑नो॒ वाग्घु॒तः ",
                        "header": "T.A.8.11.4",
                        "id": "103"
                     },
                     {
                        "SamhitaPaata": " अ॒सौ खलु॒ वावैष आ॑दि॒त्यः । यत् प्र॑व॒र्ग्यः॑ ।  स ए॒तानि॒ नामा᳚न्यकुरुत । य ए॒वं ॅवेद॑ । वि॒दुरे॑न॒न्नाम्ना᳚ । ब्र॒ह्म॒वा॒दिनो॑ वदन्ति ।  यन्मृ॒न्मय॒-माहु॑ति॒न्नाश्ञु॒तेऽथ॑ । कस्मा॑दे॒षो᳚ऽश्ञुत॒ इति॑ । वागे॒ष इति॑ ब्रूयात् । वा॒च्ये॑व वाच॑म् दधाति ",
                        "header": "T.A.8.11.5",
                        "id": "104"
                     },
                     {
                        "SamhitaPaata": " तस्मा॑दश्ञुते । प्र॒जाप॑ति॒र्वा ए॒ष द्वा॑दश॒धा विहि॑तः । यत् प्र॑व॒र्ग्यः॑ । यत् प्राग॑वका॒शेभ्यः॑ । तेन॑ प्र॒जा अ॑सृजत । अ॒व॒का॒शैर्-दे॑वासु॒रान॑सृजत । यदू॒र्द्ध्वम॑वका॒शेभ्यः॑ । तेनान्न॑मसृजत । अन्न॑म् प्र॒जाप॑तिः । प्र॒जाप॑ति॒र्वावैषः ( ) ।",
                        "header": "T.A.8.11.6",
                        "id": "105"
                     }
                  ],
                  "anuvakkam_id": "11",
                  "id": 0
               },
               {
                  "Korvai": "(नक्ष॑त्राण्येति - वि॒राज॑मेति - तपति)",
                  "Panchasat": [
                     {
                        "SamhitaPaata": "स॒वि॒ता भू॒त्वा प्र॑थ॒मेऽह॒न् प्रवृ॑ज्यते । तेन॒ कामाꣳ॑ एति । यद्-द्वि॒तीयेऽह॑न्-प्रवृ॒ज्यते᳚ । अ॒ग्निर्-भू॒त्वा दे॒वाने॑ति । यत्-तृ॒तीयेऽह॑न्-प्रवृ॒ज्यते᳚ । वा॒युर्-भू॒त्वा प्रा॒णाने॑ति । यच्च॑तु॒र्थेऽह॑न्-प्रवृ॒ज्यते᳚ । आ॒दि॒त्यो भू॒त्वा र॒श्मीने॑ति । यत् प॑ञ्च॒मेऽह॑न्-प्रवृ॒ज्यते᳚ । च॒न्द्रमा॑ भू॒त्वा नक्ष॑त्राण्येति ",
                        "header": "T.A.8.12.1",
                        "id": "106"
                     },
                     {
                        "SamhitaPaata": " यथ्-ष॒ष्ठेऽह॑न्-प्रवृ॒ज्यते᳚ । ऋ॒तुर्-भू॒त्वा स॑म्ॅवथ्स॒रमे॑ति । यथ्-स॑प्त॒मेऽह॑न्-प्रवृ॒ज्यते᳚ । धा॒ता भू॒त्वा शक्व॑रीमेति । यद॑ष्ट॒मेऽह॑न्-प्रवृ॒ज्यते᳚ । बृह॒स्पति॑र्-भू॒त्वा गा॑य॒त्रीमे॑ति ।  यन्-न॑व॒मेऽह॑न्-प्रवृ॒ज्यते᳚ । मि॒त्रो भू॒त्वा त्रि॒वृत॑ इ॒मान् ॅलो॒काने॑ति । यद्-द॑श॒मेऽह॑न्-प्रवृ॒ज्यते᳚ । वरु॑णो भू॒त्वा वि॒राज॑मेति ",
                        "header": "T.A.8.12.2",
                        "id": "107"
                     },
                     {
                        "SamhitaPaata": " यदे॑काद॒शेऽह॑न्-प्रवृ॒ज्यते᳚ । इन्द्रो॑ भू॒त्वा त्रि॒ष्टुभ॑मेति । यद्-द्वा॑द॒शेऽह॑न्-प्रवृ॒ज्यते᳚ । सोमो॑ भू॒त्वा सु॒त्यामे॑ति । यत्-पु॒रस्ता॑दुप॒सदा᳚म् प्रवृ॒ज्यते᳚ । तस्मा॑दि॒तः परा॑ङ॒मूं ॅलो॒काꣳस्तप॑न्नेति । यदु॒परि॑ष्टा-दुप॒सदा᳚म् प्रवृ॒ज्यते᳚ । तस्मा॑द॒मुतो॒ऽर्वाङि॒मां ॅलो॒काꣳस्तप॑न्नेति । य ए॒वं ॅवेद॑ ।  ऐव त॑पति ( ) ।",
                        "header": "T.A.8.12.3",
                        "id": "108"
                     }
                  ],
                  "anuvakkam_id": "12",
                  "id": 0
               }
            ],
            "Korvai_Sloka": "\n\n(दे॒वा वै स॒त्रꣳ - स ख॑दि॒रः - परि॑श्रिते - ऽभिपू॒र्व - मथो॒ रक्ष॑सा॒म् - ग्रैष्मा॑वे॒वास्मै॒ - ब्रह्म॒ वै दे॒वाना॒ - मश्वि॑ना घ॒र्मम् पा॑तम् - प्रा॒णो वै - वृषा॒ हरि॒र् - यो वै वसी॑याꣳ सम्ॅयथाना॒म \n\n\nम॒ष्टोत्त॑रश॒तम्) \n\n\n",
            "Korvai_header": "korvai with starting padams of1, 11, 21 Series of Dasinis :-",
            "PrasnaKorvai_Sloka": "\n\nदे॒वा वै स॒त्रꣳ - सा॑वि॒त्रम् - परि॑श्रिते॒ - ब्रह्म॒न् प्रच॑रिष्यामो॒ - ऽग्निष्ट्वा॒ - शिरो᳚ ग्री॒वा - दे॒वस्य॑ रश॒नां - ॅविश्वा॒ आशा॒ - धर्म॒ या त᳚ - प्र॒जाप॑तिꣳ शु॒क्रम् - प्र॒जाप॑तिः सम्भ्रि॒यमा॑णः - \n\n\nसवि॒ता भू॒त्वा द्वाद॑श) \n\n\n",
            "PrasnaKorvai_header": "Prapaataka Korvai with starting Padams of 1 to 12 Anuvaakams :- ",
            "ending": "\n\n======================================\n\n\n\n\n\n\n",
            "firstLastPadams_Sloka": "\n(दे॒वा वै स॒त्र - मैव त॑पति) \n",
            "firstLastPadams_header": "first and last padam in TA, 8th Prapaatakam :-",
            "id": 8,
            "invocation": "ॐ नमः परमात्मने, श्री महागणपतये नमः\nश्री गुरुभ्यो नमः, ह॒रिः॒ ॐ\n",
            "sectionTitle": "8.1     अष्टमः प्रपाठकः\n",
            "title": "      कृष्ण यजुर्वेदीय तैत्तिरीय आरण्यके अष्टमः प्रपाठकः"
         }
      ]
   }
}