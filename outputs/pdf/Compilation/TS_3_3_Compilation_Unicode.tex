\documentclass[17pt]{extarticle}
\usepackage{babel}
\usepackage{fontspec}
\usepackage{polyglossia}
\usepackage{extsizes}

\usepackage{color}   %May be necessary if you want to color links
\usepackage{hyperref}
\hypersetup{
    colorlinks=true, %set true if you want colored links
    linktoc=all,     %set to all if you want both sections and subsections linked
    linkcolor=black,  %choose some color if you want links to stand out
}

\setmainlanguage{sanskrit}
\setotherlanguages{english} %% or other languages
\setlength{\parindent}{0pt}
\pagestyle{myheadings}
\newfontfamily\devanagarifont[Script=Devanagari]{AdishilaVedic}
\renewcommand{\theHsection}{\thepart.section.\thesection}

\newcommand{\VAR}[1]{}
\newcommand{\BLOCK}[1]{}




\begin{document}
\begin{titlepage}
    \begin{center}
 
\begin{sanskrit}
    { \Large
    कृष्ण यजुर्वेदीय तैत्तिरीय संहिता,पद,जटा,घन पाठः 
    }
    \\
    \vspace{2.5cm}
    \mbox{ \Large
    3.3     तृतीयकाण्डे तृतीयः प्रश्नः - वैकृतविधीनामभिधानं   }
\end{sanskrit}
\end{center}

\end{titlepage}
\tableofcontents
\phantomsection
\pagebreak

\markright{ TS 3.3.1.1  \hfill https://www.vedavms.in \hfill}

\section{ TS 3.3.1.1 }

\textbf{TS 3.3.1.1 } \newline
\textbf{Samhita Paata} \newline

अग्ने॑ तेजस्विन् तेज॒स्वी त्वं दे॒वेषु॑ भूया॒स्तेज॑स्वन्तं॒ मामायु॑ष्मन्तं॒ ॅवर्च॑स्वन्तं मनु॒ष्ये॑षु कुरु दी॒क्षायै॑ च त्वा॒ तप॑सश्च॒ तेज॑से जुहोमि तेजो॒विद॑सि॒ तेजो॑ मा॒ मा हा॑सी॒न्माऽहं तेजो॑ हासिषं॒ मा मां तेजो॑ हासी॒दिन्द्रौ॑जस्विन्नोज॒स्वी त्वं दे॒वेषु॑ भूया॒ ओज॑स्वन्तं॒ मामायु॑ष्मन्तं॒ ॅवर्च॑स्वन्तं मनु॒ष्ये॑षु कुरु॒ ब्रह्म॑णश्च त्वा क्ष॒त्रस्य॒ चौ - [  ] \newline

\textbf{Pada Paata} \newline

अग्ने᳚ । ते॒ज॒स्वि॒न्न् । ते॒ज॒स्वी । त्वम् । दे॒वेषु॑ । भू॒याः॒ । तेज॑स्वन्तम् । माम् । आयु॑ष्मन्तम् । वर्च॑स्वन्तम् । म॒नु॒ष्ये॑षु । कु॒रु॒ । दी॒क्षायै᳚ । च॒ । त्वा॒ । तप॑सः । च॒ । तेज॑से । जु॒हो॒मि॒ । ते॒जो॒विदिति॑ तेजः - वित् । अ॒सि॒ । तेजः॑ । मा॒ । मा । हा॒सी॒त् । मा । अ॒हम् । तेजः॑ । हा॒सि॒ष॒म् । मा । माम् । तेजः॑ । हा॒सी॒त् । इन्द्र॑ । ओ॒ज॒स्वि॒न्न् । ओ॒ज॒स्वी । त्वम् । दे॒वेषु॑ । भू॒याः॒ । ओज॑स्वन्तम् । माम् । आयु॑ष्मन्तम् । वर्च॑स्वन्तम् । म॒नु॒ष्ये॑षु । कु॒रु॒ । ब्रह्म॑णः । च॒ । त्वा॒ । क्ष॒त्रस्य॑ । च॒ ।  \newline




\markright{ TS 3.3.1.2  \hfill https://www.vedavms.in \hfill}

\section{ TS 3.3.1.2 }

\textbf{TS 3.3.1.2 } \newline
\textbf{Samhita Paata} \newline

- ज॑से जुहोम्योजो॒विद॒स्योजो॑ मा॒ मा हा॑सी॒न्माऽहमोजो॑ हासिषं॒ मा मामोजो॑ हासी॒थ् सूर्य॑ भ्राजस्विन् भ्राज॒स्वी त्वं दे॒वेषु॑ भूया॒ भ्राज॑स्वन्तं॒ मामायु॑ष्मन्तं॒ ॅवर्च॑स्वन्तं मनु॒ष्ये॑षु कुरु वा॒योश्च॑ त्वा॒ऽपाञ्च॒ भ्राज॑से जुहोमिसुव॒र्विद॑सि॒ सुव॑र्मा॒ मा हा॑सी॒न्माऽहꣳ सुव॑र्.हासिषं॒ मा माꣳ सुव॑र्.हासी॒न् मयि॑ ( ) मे॒धां मयि॑ प्र॒जां मय्य॒ग्निस्तेजो॑ दधातु॒ मयि॑ मे॒धां मयि॑ प्र॒जां मयीन्द्र॑ इन्द्रि॒यं द॑धातु॒ मयि॑ मे॒धां मयि॑ प्र॒जां मयि॒ सूर्यो॒ भ्राजो॑ दधातु ॥ \newline

\textbf{Pada Paata} \newline

ओज॑से । जु॒हो॒मि॒ । ओ॒जो॒विदित्यो॑जः - वित् । अ॒सि॒ । ओजः॑ । मा॒ । मा । हा॒सी॒त् । मा । अ॒हम् । ओजः॑ । हा॒सि॒ष॒म् । मा । माम् । ओजः॑ । हा॒सी॒त् । सूर्य॑ । भ्रा॒ज॒स्वि॒न्न् । भ्रा॒ज॒स्वी । त्वम् । दे॒वेषु॑ । भू॒याः॒ । भ्राज॑स्वन्तम् । माम् । आयु॑ष्मन्तम् । वर्च॑स्वन्तम् । म॒नु॒ष्ये॑षु । कु॒रु॒ । वा॒योः । च॒ । त्वा॒ । अ॒पाम् । च॒ । भ्राज॑से । जु॒हो॒मि॒ । सु॒व॒र्विदिति॑ सुवः - वित् । अ॒सि॒ । सुवः॑ । मा॒ । मा । हा॒सी॒त् । मा । अ॒हम् । सुवः॑ । हा॒सि॒ष॒म् । मा । माम् । सुवः॑ । हा॒सी॒त् । मयि॑ ( ) । मे॒धाम् । मयि॑ । प्र॒जामिति॑ प्र - जाम् । मयि॑ । अ॒ग्निः । तेजः॑ । द॒धा॒तु॒ । मयि॑ । मे॒धाम् । मयि॑ । प्र॒जामिति॑ प्र - जाम् । मयि॑ । इन्द्रः॑ । इ॒न्द्रि॒यम् । द॒धा॒तु॒ । मयि॑ । मे॒धाम् । मयि॑ । प्र॒जामिति॑ प्र - जाम् । मयि॑ । सूर्यः॑ । भ्राजः॑ । द॒धा॒तु॒ ॥  \newline




\markright{ TS 3.3.2.1  \hfill https://www.vedavms.in \hfill}

\section{ TS 3.3.2.1 }

\textbf{TS 3.3.2.1 } \newline
\textbf{Samhita Paata} \newline

वा॒युर्.हि॑कं॒र्ताऽग्निः प्र॑स्तो॒ता प्र॒जाप॑तिः॒ साम॒ बृह॒स्पति॑रुद्गा॒ता विश्वे॑ दे॒वा उ॑पगा॒तारो॑ म॒रुतः॑ प्रतिह॒र्तार॒ इन्द्रो॑ नि॒धन॒न्ते दे॒वाः प्रा॑ण॒भृतः॑ प्रा॒णं मयि॑ दधत्वे॒तद्वै सर्व॑मद्ध्व॒र्यु-रु॑पाकु॒र्वन्नु॑द्गा॒तृभ्य॑ उ॒पाक॑रोति॒ ते दे॒वाः प्रा॑ण॒भृतः॑ प्रा॒णं मयि॑ दध॒त्वित्या॑है॒तदे॒व सव॑र्मा॒त्मन् ध॑त्त॒ इडा॑ देव॒हू र्मनु॑-र्यज्ञ्॒नी-र्बृह॒स्पति॑रुक्थाम॒दानि॑ शꣳसिष॒द् विश्वे॑ दे॒वाः - [  ] \newline

\textbf{Pada Paata} \newline

वा॒युः । हि॒कं॒र्तेति॑ हिं - क॒र्ता । अ॒ग्निः । प्र॒स्तो॒तेति॑ प्र - स्तो॒ता । प्र॒जाप॑ति॒रिति॑ प्र॒जा - प॒तिः॒ । साम॑ । बृह॒स्पतिः॑ । उ॒द्गा॒तेत्यु॑त् - गा॒ता । विश्वे᳚ । दे॒वाः । उ॒प॒गा॒तार॒ इत्यु॑प - गा॒तारः॑ । म॒रुतः॑ । प्र॒ति॒ह॒र्तार॒ इति॑ प्रति - ह॒र्तारः॑ । इन्द्रः॑ । नि॒धन॒मिति॑ नि - धन᳚म् । ते । दे॒वाः । प्रा॒ण॒भृत॒ इति॑ प्राण - भृतः॑ । प्रा॒णमिति॑ प्र - अ॒नम् । मयि॑ । द॒ध॒तु॒ । ए॒तत् । वै । सर्व᳚म् । अ॒द्ध्व॒र्युः । उ॒पा॒कु॒र्वन्नित्यु॑प - आ॒कु॒र्वन्न् । उ॒द्गा॒तृभ्य॒ इत्यु॑द्गा॒तृ - भ्यः॒ । उ॒पाक॑रो॒तीत्यु॑प - आक॑रोति । ते । दे॒वाः । प्रा॒ण॒भृत॒ इति॑ प्राण - भृतः॑ । प्रा॒णमिति॑ प्र-अ॒नम् । मयि॑ । द॒ध॒तु॒ । इति॑ । आ॒ह॒ । ए॒तत् । ए॒व । सर्व᳚म् । आ॒त्मन्न् । ध॒त्ते॒ । इडा᳚ । दे॒व॒हूरिति॑ देव - हूः । मनुः॑ । य॒ज्ञ्॒नीरिति॑ यज्ञ् - नीः । बृह॒स्पतिः॑ । उ॒क्था॒म॒दानीत्यु॑क्थ - म॒दानि॑ । शꣳ॒॒सि॒ष॒त् । विश्वे᳚ । दे॒वाः ।  \newline




\markright{ TS 3.3.2.2  \hfill https://www.vedavms.in \hfill}

\section{ TS 3.3.2.2 }

\textbf{TS 3.3.2.2 } \newline
\textbf{Samhita Paata} \newline

सू᳚क्त॒वाचः॒ पृथि॑वि मात॒र्मा मा॑हिꣳसी॒ र्मधु॑ मनिष्ये॒ मधु॑ जनिष्ये॒ मधु॑वक्ष्यामि॒ मधु॑वदिष्यामि॒ मधु॑मतीं दे॒वेभ्यो॒ वाच॑मुद्यासꣳ शुश्रू॒षेण्यां᳚ मनु॒ष्ये᳚भ्य॒स्तं मा॑ दे॒वा अ॑वन्तु शो॒भायै॑ पि॒तरोऽनु॑ मदन्तु ॥ \newline

\textbf{Pada Paata} \newline

सू॒क्त॒वाच॒ इति॑ सूक्त - वाचः॑ । पृथि॑वि । मा॒तः॒ । मा । मा॒ । हिꣳ॒॒सीः॒ । मधु॑ । म॒नि॒ष्ये॒ । मधु॑ । ज॒नि॒ष्ये॒ । मधु॑ । व॒क्ष्या॒मि॒ । मधु॑ । व॒दि॒ष्या॒मि॒ । मधु॑मती॒मिति॒ मधु॑ - म॒ती॒म् । दे॒वेभ्यः॑ । वाच᳚म् । उ॒द्या॒स॒म् । शु॒श्रू॒षेण्या᳚म् । म॒नु॒ष्ये᳚भ्यः । तम् । मा॒ । दे॒वाः । अ॒व॒न्तु॒ । शो॒भायै᳚ । पि॒तरः॑ । अन्विति॑ । म॒द॒न्तु॒ ॥  \newline




\markright{ TS 3.3.3.1  \hfill https://www.vedavms.in \hfill}

\section{ TS 3.3.3.1 }

\textbf{TS 3.3.3.1 } \newline
\textbf{Samhita Paata} \newline

वस॑वस्त्वा॒ प्रव॑हन्तु गाय॒त्रेण॒ छन्द॑सा॒ऽग्नेः प्रि॒यं पाथ॒ उपे॑हि रु॒द्रास्त्वा॒ प्रवृ॑हन्तु॒ त्रैष्टु॑भेन॒ छन्द॒सेन्द्र॑स्य प्रि॒यं पाथ॒ उपे᳚ह्यादि॒त्यास्त्वा॒ प्रवृ॑हन्तु॒ जाग॑तेन॒ छन्द॑सा॒ विश्वे॑षां दे॒वानां᳚ प्रि॒यं पाथ॒ उपे॑हि॒ मान्दा॑सु ते शुक्र शु॒क्रमा धू॑नोमि भ॒न्दना॑सु॒ कोत॑नासु॒ नूत॑नासु॒ रेशी॑षु॒ मेषी॑षु॒ वाशी॑षु विश्व॒भृथ्सु॒ माद्ध्वी॑षु ककु॒हासु॒ शक्व॑रीषु - [  ] \newline

\textbf{Pada Paata} \newline

वस॑वः । त्वा॒ । प्रेति॑ । वृ॒ह॒न्तु॒ । गा॒य॒त्रेण॑ । छन्द॑सा । अ॒ग्नेः । प्रि॒यम् । पाथः॑ । उपेति॑ । इ॒हि॒ । रु॒द्राः । त्वा॒ । प्रेति॑ । वृ॒ह॒न्तु॒ । त्रैष्टु॑भेन । छन्द॑सा । इन्द्र॑स्य । प्रि॒यम् । पाथः॑ । उपेति॑ । इ॒हि॒ । आ॒दि॒त्याः । त्वा॒ । प्रेति॑ । वृ॒ह॒न्तु॒ । जाग॑तेन । छन्द॑सा । विश्वे॑षाम् । दे॒वाना᳚म् । प्रि॒यम् । पाथः॑ । उपेति॑ । इ॒हि॒ । मान्दा॑सु । ते॒ । शु॒क्र॒ । शु॒क्रम् । एति॑ । धू॒नो॒मि॒ । भ॒न्दना॑सु । कोत॑नासु । नूत॑नासु । रेशी॑षु । मेषी॑षु । वाशी॑षु । वि॒श्व॒भृथ्स्विति॑ विश्व॒भृत् - सु॒ । माद्ध्वी॑षु । क॒कु॒हासु॑ । शक्व॑रीषु ।  \newline




\markright{ TS 3.3.3.2  \hfill https://www.vedavms.in \hfill}

\section{ TS 3.3.3.2 }

\textbf{TS 3.3.3.2 } \newline
\textbf{Samhita Paata} \newline

शु॒क्रासु॑ ते शुक्र शु॒क्रमा धू॑नोमि शु॒क्रं ते॑ शु॒क्रेण॑ गृह्णा॒म्यह्नो॑ रू॒पेण॒ सूर्य॑स्य र॒श्मिभिः॑ ॥ आऽस्मि॑न्नु॒ग्रा अ॑चुच्यवुर्दि॒वो धारा॑ असश्चत ॥ क॒कु॒हꣳ रू॒पं ॅवृ॑ष॒भस्य॑ रोचते बृ॒हथ् सोमः॒ सोम॑स्य पुरो॒गाः शु॒क्रः शु॒क्रस्य॑ पुरो॒गाः ॥ यत् ते॑ सो॒मादा᳚भ्यं॒ नाम॒ जागृ॑वि॒ तस्मै॑ ते सोम॒ सोमा॑य॒ स्वाहो॒शिक् त्वं दे॑व सोम गाय॒त्रेण॒ छन्द॑सा॒ऽग्नेः - [  ] \newline

\textbf{Pada Paata} \newline

शु॒क्रासु॑ । ते॒ । शु॒क्र॒ । शु॒क्रम् । एति॑ । धू॒नो॒मि॒ । शु॒क्रम् । ते॒ । शु॒क्रेण॑ । गृ॒ह्णा॒मि॒ । अह्नः॑ । रू॒पेण॑ । सूर्य॑स्य । र॒श्मिभि॒रिति॑ र॒श्मि-भिः॒ ॥ एति॑ । अ॒स्मि॒न्न् । उ॒ग्राः । अ॒चु॒च्य॒वुः॒ । दि॒वः । धाराः᳚ । अ॒स॒श्च॒त॒ ॥ क॒कु॒हम् । रू॒पम् । वृ॒ष॒भस्य॑ । रो॒च॒ते॒ । बृ॒हत् । सोमः॑ । सोम॑स्य । पु॒रो॒गा इति॑ पुरः - गाः । शु॒क्रः । शु॒क्रस्य॑ । पु॒रो॒गा इति॑ पुरः - गाः ॥ यत् । ते॒ । सो॒म॒ । अदा᳚भ्यम् । नाम॑ । जागृ॑वि । तस्मै᳚ । ते॒ । सो॒म॒ । सोमा॑य । स्वाहा᳚ । उ॒शिक् । त्वम् । दे॒व॒ । सो॒म॒ । गा॒य॒त्रेण॑ । छन्द॑सा । अ॒ग्नेः ।  \newline




\markright{ TS 3.3.3.3  \hfill https://www.vedavms.in \hfill}

\section{ TS 3.3.3.3 }

\textbf{TS 3.3.3.3 } \newline
\textbf{Samhita Paata} \newline

प्रि॒यं पाथो॒ अपी॑हि व॒शी त्वं दे॑व सोम॒ त्रैष्टु॑भेन॒ छन्द॒सेन्द्र॑स्य प्रि॒यं पाथो॒ अपी᳚ह्य॒स्मथ्स॑खा॒ त्वं दे॑व सोम॒ जाग॑तेन॒ छन्द॑सा॒ विश्वे॑षां दे॒वानां᳚ प्रि॒यं पाथो॒ अपी॒ह्या नः॑ प्रा॒ण ए॑तु परा॒वत॒ आऽन्तरि॑क्षाद्दि॒वस्परि॑ । आयुः॑ पृथि॒व्या अद्ध्य॒मृत॑मसि प्रा॒णाय॑ त्वा ॥ इ॒न्द्रा॒ग्नी मे॒ वर्चः॑ कृणुतां॒ ॅवर्चः॒ सोमो॒ बृह॒स्पतिः॑ ( ) । वर्चो॑ मे॒ विश्वे॑दे॒वा वर्चो॑ मे धत्तमश्विना ॥ द॒ध॒न्वे वा॒ यदी॒मनु॒ वोच॒द्ब्रह्मा॑णि॒ वेरु॒ तत् । परि॒ विश्वा॑नि॒ काव्या॑ ने॒मिश्च॒क्रमि॑वा भवत् ॥ \newline

\textbf{Pada Paata} \newline

प्रि॒यम् । पाथः॑ । अपीति॑ । इ॒हि॒ । व॒शी । त्वम् । दे॒व॒ । सो॒म॒ । त्रैष्टु॑भेन । छन्द॑सा । इन्द्र॑स्य । प्रि॒यम् । पाथः॑ । अपीति॑ । इ॒हि॒ । अ॒स्मथ्स॒खेत्य॒स्मत् - स॒खा॒ । त्वम् । दे॒व॒ । सो॒म॒ । जाग॑तेन । छन्द॑सा । विश्वे॑षाम् । दे॒वाना᳚म् । प्रि॒यम् । पाथः॑ । अपीति॑ । इ॒हि॒ । एति॑ । नः॒ । प्रा॒ण इति॑ प्र - अ॒नः । ए॒तु॒ । प॒रा॒वत॒ इति॑ परा-वतः॑ । एति॑ । अ॒न्तरि॑क्षात् । दि॒वः । परि॑ ॥ आयुः॑ । पृ॒थि॒व्याः । अधीति॑ । अ॒मृत᳚म् । अ॒सि॒ । प्रा॒णायेति॑ प्र - अ॒नाय॑ । त्वा॒ ॥ इ॒न्द्रा॒ग्नी इती᳚न्द्र-अ॒ग्नी । मे॒ । वर्चः॑ । कृ॒णु॒ता॒म् । वर्चः॑ । सोमः॑ । बृह॒स्पतिः॑ ( ) ॥ वर्चः॑ । मे॒ । विश्वे᳚ । दे॒वाः । वर्चः॑ । मे॒ । ध॒त्त॒म् । अ॒श्वि॒ना॒ ॥ द॒ध॒न्वे । वा॒ । यत् । ई॒म् । अन्विति॑ । वोच॑त् । ब्रह्मा॑णि । वेः । उ॒ । तत् ॥ परीति॑ । विश्वा॑नि । काव्या᳚ । ने॒मिः । च॒क्रम् । इ॒व॒ । अ॒भ॒व॒त् ॥  \newline




\markright{ TS 3.3.4.1  \hfill https://www.vedavms.in \hfill}

\section{ TS 3.3.4.1 }

\textbf{TS 3.3.4.1 } \newline
\textbf{Samhita Paata} \newline

ए॒तद्वा अ॒पां ना॑म॒धेयं॒ गुह्यं॒ ॅयदा॑धा॒वा मान्दा॑सु ते शुक्र शु॒क्रमा धू॑नो॒मीत्या॑हा॒पामे॒व ना॑म॒धेये॑न॒ गुह्ये॑न दि॒वो वृष्टि॒मव॑ रुन्धे शु॒क्रं ते॑ शु॒क्रेण॑ गृह्णा॒मीत्या॑है॒तद्वा अह्नो॑ रू॒पं ॅयद्रात्रिः॒ सूर्य॑स्य र॒श्मयो॒ वृष्ट्या॑ ईश॒तेऽह्न॑ ए॒व रू॒पेण॒ सूर्य॑स्य र॒श्मिभि॑र्दि॒वो वृष्टिं॑ च्यावय॒त्याऽस्मि॑न्नु॒ग्रा - [  ] \newline

\textbf{Pada Paata} \newline

ए॒तत् । वै । अ॒पाम् । ना॒म॒धेय॒मिति॑ नाम - धेय᳚म् । गुह्य᳚म् । यत् । आ॒धा॒वा इत्या᳚ - धा॒वाः । मान्दा॑सु । ते॒ । शु॒क्र॒ । शु॒क्रम् । एति॑ । धू॒नो॒मि॒ । इति॑ । आ॒ह॒ । अ॒पाम् । ए॒व । ना॒म॒धेये॒नेति॑ नाम - धेये॑न । गुह्ये॑न । दि॒वः । वृष्टि᳚म् । अवेति॑ । रु॒न्धे॒ । शु॒क्रम् । ते॒ । शु॒क्रेण॑ । गृ॒ह्णा॒मि॒ । इति॑ । आ॒ह॒ । ए॒तत् । वै । अह्नः॑ । रू॒पम् । यत् । रात्रिः॑ । सूर्य॑स्य । र॒श्मयः॑ । वृष्ट्याः᳚ । ई॒श॒ते॒ । अह्नः॑ । ए॒व । रू॒पेण॑ । सूर्य॑स्य । र॒श्मिभि॒रिति॑ र॒श्मि - भिः॒ । दि॒वः । वृष्टि᳚म् । च्या॒व॒य॒ति॒ । एति॑ । अ॒स्मि॒न्न् । उ॒ग्राः ।  \newline




\markright{ TS 3.3.4.2  \hfill https://www.vedavms.in \hfill}

\section{ TS 3.3.4.2 }

\textbf{TS 3.3.4.2 } \newline
\textbf{Samhita Paata} \newline

अ॑चुच्यवु॒रित्या॑ह यथाय॒जुरे॒वैतत् क॑कु॒हꣳ रू॒पं ॅवृ॑ष॒भस्य॑ रोचते बृ॒हदित्या॑है॒तद्वा अ॑स्य ककु॒हꣳ रू॒पं ॅयद्-वृष्टी॑ रू॒पेणै॒व वृष्टि॒मव॑ रुन्धे॒ यत्ते॑ सो॒मादा᳚भ्यं॒ नाम॒ जागृ॒वीत्या॑है॒ष ह॒ वै ह॒विषा॑ ह॒विर्य॑जति॒ योऽदा᳚भ्यं गृही॒त्वा सोमा॑य जु॒होति॒परा॒ वा ए॒तस्याऽऽ*युः॑ प्रा॒ण ए॑ति॒ - [  ] \newline

\textbf{Pada Paata} \newline

अ॒चु॒च्य॒वुः॒ । इति॑ । आ॒ह॒ । य॒था॒य॒जुरिति॑ यथा-य॒जुः । ए॒व । ए॒तत् । क॒कु॒हम् । रू॒पम् । वृ॒ष॒भस्य॑ । रो॒च॒ते॒ । बृ॒हत् । इति॑ । आ॒ह॒ । ए॒तत् । वै । अ॒स्य॒ । क॒कु॒हम् । रू॒पम् । यत् । वृष्टिः॑ । रू॒पेण॑ । ए॒व । वृष्टि᳚म् । अवेति॑ । रु॒न्धे॒ । यत् । ते॒ । सो॒म॒ । अदा᳚भ्यम् । नाम॑ । जागृ॑वि । इति॑ । आ॒ह॒ । ए॒षः । ह॒ । वै । ह॒विषा᳚ । ह॒विः । य॒ज॒ति॒ । यः । अदा᳚भ्यम् । गृ॒ही॒त्वा । सोमा॑य । जु॒होति॑ । परेति॑ । वै । ए॒तस्य॑ । आयुः॑ । प्रा॒ण इति॑ प्र - अ॒नः । ए॒ति॒ ।  \newline




\markright{ TS 3.3.4.3  \hfill https://www.vedavms.in \hfill}

\section{ TS 3.3.4.3 }

\textbf{TS 3.3.4.3 } \newline
\textbf{Samhita Paata} \newline

योऽꣳ॑शुं गृ॒ह्णात्या नः॑ प्रा॒ण ए॑तु परा॒वत॒ इत्या॒हाऽऽ*यु॑रे॒व प्रा॒णमा॒त्मन् ध॑त्ते॒ ऽमृत॑मसि प्रा॒णाय॒ त्वेति॒ हिर॑ण्यम॒भि व्य॑नित्य॒मृतं॒ ॅवै हिर॑ण्य॒मायुः॑ प्रा॒णो॑ऽमृते॑नै॒वाऽऽ*यु॑रा॒त्मन् ध॑त्ते श॒तमा॑नं भवति श॒तायुः॒ पुरु॑षः श॒तेन्द्रि॑य॒ आयु॑ष्ये॒वेन्द्रि॒ये प्रति॑तिष्ठत्य॒प उप॑ स्पृशति भेष॒जं ॅवा आपो॑ ( ) भेष॒जमे॒व कु॑रुते ॥ \newline

\textbf{Pada Paata} \newline

यः । अꣳ॒॒शुम् । गृ॒ह्णाति॑ । एति॑ । नः॒ । प्रा॒ण इति॑ प्र - अ॒नः । ए॒तु॒ । प॒रा॒वत॒ इति॑ परा - वतः॑ । इति॑ । आ॒ह॒ । आयुः॑ । ए॒व । प्रा॒णमिति॑ प्र - अ॒नम् । आ॒त्मन्न् । ध॒त्ते॒ । अ॒मृत᳚म् । अ॒सि॒ । प्रा॒णायेति॑ प्र - अ॒नाय॑ । त्वा॒ । इति॑ । हिर॑ण्यम् । अ॒भि । वीति॑ । अ॒नि॒ति॒ । अ॒मृत᳚म् । वै । हिर॑ण्यम् । आयुः॑ । प्रा॒ण इति॑ प्र - अ॒नः । अ॒मृते॑न । ए॒व । आयुः॑ । आ॒त्मन्न् । ध॒त्ते॒ । श॒तमा॑न॒मिति॑ श॒त - मा॒न॒म् । भ॒व॒ति॒ । श॒तायु॒रिति॑ श॒त - आ॒युः॒ । पुरु॑षः । श॒तेन्द्रि॑य॒ इति॑ श॒त - इ॒न्द्रि॒यः॒ । आयु॑षि । ए॒व । इ॒न्द्रि॒ये । प्रतीति॑ । ति॒ष्ठ॒ति॒ । अ॒पः । उपेति॑ । स्पृ॒श॒ति॒ । भे॒ष॒जम् । वै । आपः॑ ( ) । भे॒ष॒जम् । ए॒व । कु॒रु॒ते॒ ॥  \newline




\markright{ TS 3.3.5.1  \hfill https://www.vedavms.in \hfill}

\section{ TS 3.3.5.1 }

\textbf{TS 3.3.5.1 } \newline
\textbf{Samhita Paata} \newline

वा॒युर॑सि प्रा॒णो नाम॑ सवि॒तुराधि॑पत्येऽपा॒नं मे॑ दा॒श्चक्षु॑रसि॒ श्रोत्रं॒ नाम॑ धा॒तुराधि॑पत्य॒ आयु॑र्मे दा रू॒पम॑सि॒ वर्णो॒ नाम॒ बृह॒स्पते॒राधि॑पत्ये प्र॒जां मे॑ दा ऋ॒तम॑सि स॒त्यं नामेन्द्र॒स्याऽऽ*धि॑पत्ये क्ष॒त्रं मे॑ दा भू॒तम॑सि॒ भव्यं॒ नाम॑ पितृ॒णामाधि॑पत्ये॒ऽपा-मोष॑धीनां॒ गर्भं॑ धा ऋ॒तस्य॑ त्वा॒ व्यो॑मन ऋ॒तस्य॑ - [  ] \newline

\textbf{Pada Paata} \newline

वा॒युः । अ॒सि॒ । प्रा॒ण इति॑ प्र - अ॒नः । नाम॑ । स॒वि॒तुः । आधि॑पत्य॒ इत्याधि॑ - प॒त्ये॒ । अ॒पा॒नमित्य॑प - अ॒नम् । मे॒ । दाः॒ । चक्षुः॑ । अ॒सि॒ । श्रोत्र᳚म् । नाम॑ । धा॒तुः । आधि॑पत्य॒ इत्याधि॑-प॒त्ये॒ । आयुः॑ । मे॒ । दाः॒ । रू॒पम् । अ॒सि॒ । वर्णः॑ । नाम॑ । बृह॒स्पतेः᳚ । आधि॑पत्य॒ इत्याधि॑ - प॒त्ये॒ । प्र॒जामिति॑ प्र-जाम् । मे॒ । दाः॒ । ऋ॒तम् । अ॒सि॒ । स॒त्यम् । नाम॑ । इन्द्र॑स्य । आधि॑पत्य॒ इत्याधि॑ - प॒त्ये॒ । क्ष॒त्रम् । मे॒ । दाः॒ । भू॒तम् । अ॒सि॒ । भव्य᳚म् । नाम॑ । पि॒तृ॒णाम् । आधि॑पत्य॒ इत्याधि॑ - प॒त्ये॒ । अ॒पाम् । ओष॑धीनाम् । गर्भ᳚म् । धाः॒ । ऋ॒तस्य॑ । त्वा॒ । व्यो॑मन॒ इति॒ वि - ओ॒म॒ने॒ । ऋ॒तस्य॑ ।  \newline




\markright{ TS 3.3.5.2  \hfill https://www.vedavms.in \hfill}

\section{ TS 3.3.5.2 }

\textbf{TS 3.3.5.2 } \newline
\textbf{Samhita Paata} \newline

त्वा॒ विभू॑मन ऋ॒तस्य॑ त्वा॒ विध॑र्मण ऋ॒तस्य॑ त्वा स॒त्याय॒र्तस्य॑ त्वा॒ ज्योति॑षे प्र॒जाप॑ति र्वि॒राज॑मपश्य॒त् तया॑ भू॒तं च॒ भव्यं॑ चा सृजत॒ तामृषि॑भ्यस्ति॒रो॑ऽदधा॒त् तां ज॒मद॑ग्नि॒स्तप॑साऽ पश्य॒त् तया॒ वै स पृश्ञी॒न् कामा॑नसृजत॒ तत् पृश्ञी॑नां पृश्ञि॒त्वं ॅयत् पृश्ञ॑यो गृ॒ह्यन्ते॒ पृश्ञी॑ने॒व तैः कामा॒न्॒. यज॑मा॒नोऽव॑ रुन्धे वा॒युर॑सि प्रा॒णो - [  ] \newline

\textbf{Pada Paata} \newline

त्वा॒ । विभू॑मन॒ इति॒ वि - भू॒म॒ने॒ । ऋ॒तस्य॑ । त्वा॒ । विध॑र्मण॒ इति॒ वि - ध॒र्म॒णे॒ । ऋ॒तस्य॑ । त्वा॒ । स॒त्याय॑ । ऋ॒तस्य॑ । त्वा॒ । ज्योति॑षे । प्र॒जाप॑ति॒रिति॑ प्र॒जा - प॒तिः॒ । वि॒राज॒मिति॑ वि - राज᳚म् । अ॒प॒श्य॒त् । तया᳚ । भू॒तम् । च॒ । भव्य᳚म् । च॒ । अ॒सृ॒ज॒त॒ । ताम् । ऋषि॑भ्य॒ इत्यृषि॑ - भ्यः॒ । ति॒रः । अ॒द॒धा॒त् । ताम् । ज॒मद॑ग्निः । तप॑सा । अ॒प॒श्य॒त् । तया᳚ । वै । सः । पृश्नीन्॑ । कामान्॑ । अ॒सृ॒ज॒त॒ । तत् । पृश्नी॑नाम् । पृ॒श्नि॒त्वमिति॑ पृश्नि - त्वम् । यत् । पृश्न॑यः । गृ॒ह्यन्ते᳚ । पृश्नीन्॑ । ए॒व । तैः । कामान्॑ । यज॑मानः । अवेति॑ । रु॒न्धे॒ । वा॒युः । अ॒सि॒ । प्रा॒ण इति॑ प्र - अ॒नः ।  \newline




\markright{ TS 3.3.5.3  \hfill https://www.vedavms.in \hfill}

\section{ TS 3.3.5.3 }

\textbf{TS 3.3.5.3 } \newline
\textbf{Samhita Paata} \newline

नामेत्या॑ह प्राणापा॒नावे॒वाव॑ रुन्धे॒ चक्षु॑रसि॒ श्रोत्रं॒ नामेत्या॒हाऽऽयु॑रे॒वाव॑ रुन्धे रू॒पम॑सि॒ वर्णो॒ नामेत्या॑ह प्र॒जामे॒वाव॑ रुन्धऋ॒तम॑सि स॒त्यं नामेत्या॑ह क्ष॒त्रमे॒वाव॑ रुन्धे भू॒तम॑सि॒ भव्यं॒ नामेत्या॑ह प॒शवो॒ वा अ॒पामोष॑धीनां॒ गर्भः॑ प॒शूने॒वा - [  ] \newline

\textbf{Pada Paata} \newline

नाम॑ । इति॑ । आ॒ह॒ । प्रा॒णा॒पा॒नाविति॑ प्राण-अ॒पा॒नौ । ए॒व । अवेति॑ । रु॒न्धे॒ । चक्षुः॑ । अ॒सि॒ । श्रोत्र᳚म् । नाम॑ । इति॑ । आ॒ह॒ । आयुः॑ । ए॒व । अवेति॑ । रु॒न्धे॒ । रू॒पम् । अ॒सि॒ । वर्णः॑ । नाम॑ । इति॑ । आ॒ह॒ । प्र॒जामिति॑ प्र - जाम् । ए॒व । अवेति॑ । रु॒न्धे॒ । ऋ॒तम् । अ॒सि॒ । स॒त्यम् । नाम॑ । इति॑ । आ॒ह॒ । क्ष॒त्रम् । ए॒व । अवेति॑ । रु॒न्धे॒ । भू॒तम् । अ॒सि॒ । भव्य᳚म् । नाम॑ । इति॑ । आ॒ह॒ । प॒शवः॑ । वै । अ॒पाम् । ओष॑धीनाम् । गर्भः॑ । प॒शून् । ए॒व ।  \newline




\markright{ TS 3.3.5.4  \hfill https://www.vedavms.in \hfill}

\section{ TS 3.3.5.4 }

\textbf{TS 3.3.5.4 } \newline
\textbf{Samhita Paata} \newline

-व॑ रुन्ध ए॒ताव॒द्वै पुरु॑षं प॒रित॒स्तदे॒वाव॑ रुन्ध ऋ॒तस्य॑ त्वा॒ व्यो॑मन॒ इत्या॑हे॒यं ॅवा ऋ॒तस्य॒ व्यो॑मे॒मामे॒वाभि ज॑यत्यृ॒तस्य॑ त्वा॒ विभू॑मन॒ इत्या॑हा॒ऽन्तरि॑क्षं॒ ॅवा ऋ॒तस्य॒ विभू॑मा॒न्तरि॑क्षमे॒वाभि ज॑यत्यृ॒तस्य॑ त्वा॒ विध॑र्मण॒ इत्या॑ह॒ द्यौर्वा ऋ॒तस्य॒ विध॑र्म॒ दिव॑मे॒वाभि ज॑यत्यृ॒तस्य॑- [  ] \newline

\textbf{Pada Paata} \newline

अवेति॑ । रु॒न्धे॒ । ए॒ताव॑त् । वै । पुरु॑षम् । प॒रितः॑ । तत् । ए॒व । अवेति॑ । रु॒न्धे॒ । ऋ॒तस्य॑ । त्वा॒ । व्यो॑मन॒ इति॒ वि - ओ॒म॒ने॒ । इति॑ । आ॒ह॒ । इ॒यम् । वै । ऋ॒तस्य॑ । व्यो॑मेति॒ वि - ओ॒म॒ । इ॒माम् । ए॒व । अ॒भीति॑ । ज॒य॒ति॒ । ऋ॒तस्य॑ । त्वा॒ । विभू॑मन॒ इति॒ वि-भू॒म॒ने॒ । इति॑ । आ॒ह॒ । अ॒न्तरि॑क्षम् । वै । ऋ॒तस्य॑ । विभू॒मेति॒ वि - भू॒म॒ । अ॒न्तरि॑क्षम् । ए॒व । अ॒भीति॑ । ज॒य॒ति॒ । ऋ॒तस्य॑ । त्वा॒ । विध॑र्मण॒ इति॒ वि - ध॒र्म॒णे॒ । इति॑ । आ॒ह॒ । द्यौः । वै । ऋ॒तस्य॑ । विध॒र्मेति॒ वि -ध॒र्म॒ । दिव᳚म् । ए॒व । अ॒भीति॑ । ज॒य॒ति॒ । ऋ॒तस्य॑ ।  \newline




\markright{ TS 3.3.5.5  \hfill https://www.vedavms.in \hfill}

\section{ TS 3.3.5.5 }

\textbf{TS 3.3.5.5 } \newline
\textbf{Samhita Paata} \newline

त्वा स॒त्यायेत्या॑ह॒ दिशो॒ वा ऋ॒तस्य॑ स॒त्यं दिश॑ ए॒वाभि ज॑यत्यृ॒तस्य॑ त्वा॒ ज्योति॑ष॒ इत्या॑ह सुव॒र्गो वै लो॒क ऋ॒तस्य॒ ज्योतिः॑ सुव॒र्गमे॒व लो॒कम॒भि ज॑यत्ये॒ताव॑न्तो॒ वै दे॑वलो॒कास्ताने॒वाभि ज॑यति॒ दश॒ संप॑द्यन्ते॒ दशा᳚क्षरा वि॒राडन्नं॑ ॅवि॒राड् वि॒राज्ये॒वान्नाद्ये॒ प्रति॑तिष्ठति ॥ \newline

\textbf{Pada Paata} \newline

त्वा॒ । स॒त्याय॑ । इति॑ । आ॒ह॒ । दिशः॑ । वै । ऋ॒तस्य॑ । स॒त्यम् । दिशः॑ । ए॒व । अ॒भीति॑ । ज॒य॒ति॒ । ऋ॒तस्य॑ । त्वा॒ । ज्योति॑षे । इति॑ । आ॒ह॒ । सु॒व॒र्ग इति॑ सुवः - गः । वै । लो॒कः । ऋ॒तस्य॑ । ज्योतिः॑ । सु॒व॒र्गमिति॑ सुवः - गम् । ए॒व । लो॒कम् । अ॒भीति॑ । ज॒य॒ति॒ । ए॒ताव॑न्तः । वै । दे॒व॒लो॒का इति॑ देव - लो॒काः । तान् । ए॒व । अ॒भीति॑ । ज॒य॒ति॒ । दश॑ । समिति॑ । प॒द्य॒न्ते॒ । दशा᳚क्ष॒रेति॒ दश॑ - अ॒क्ष॒रा॒ । वि॒राडिति॑ वि - राट् । अन्न᳚म् । वि॒राडिति॑ वि - राट् । वि॒राजीति॑ वि - राजि॑ । ए॒व । अ॒न्नाद्य॒ इत्य॑न्न - अद्ये᳚ । प्रतीति॑ । ति॒ष्ठ॒ति॒ ॥  \newline




\markright{ TS 3.3.6.1  \hfill https://www.vedavms.in \hfill}

\section{ TS 3.3.6.1 }

\textbf{TS 3.3.6.1 } \newline
\textbf{Samhita Paata} \newline

दे॒वा वै यद्-य॒ज्ञेन॒ नावारु॑न्धत॒ तत् परै॒रवा॑रुन्धत॒ तत् परा॑णां पर॒त्वं ॅयत् परे॑ गृ॒ह्यन्ते॒ यदे॒व य॒ज्ञेन॒नाव॑रु॒न्धे तस्याव॑रुद्ध्यै॒ यं प्र॑थ॒मं गृ॒ह्णाती॒ममे॒व तेन॑ लो॒कम॒भि ज॑यति॒यं द्वि॒तीय॑म॒न्तरि॑क्षं॒ तेन॒ यं तृ॒तीय॑म॒मुमे॒व तेन॑ लो॒कम॒भि ज॑यति॒ यदे॒ते गृ॒ह्यन्त॑ ए॒षां ॅलो॒काना॑म॒भिजि॑त्या॒ - [  ] \newline

\textbf{Pada Paata} \newline

दे॒वाः । वै । यत् । य॒ज्ञेन॑ । न । अ॒वारु॑न्ध॒तेत्य॑व - अरु॑न्धत । तत् । परैः᳚ । अवेति॑ । अ॒रु॒न्ध॒त॒ । तत् । परा॑णाम् । प॒र॒त्वमिति॑ पर - त्वम् । यत् । परे᳚ । गृ॒ह्यन्ते᳚ । यत् । ए॒व । य॒ज्ञेन॑ । न । अ॒व॒रु॒न्ध इत्यव॑-रु॒न्धे । तस्य॑ । अव॑रुद्ध्या॒ इत्यव॑ -रु॒द्ध्यै॒ । यम् । प्र॒थ॒मम् । गृ॒ह्णाति॑ । इ॒मम् । ए॒व । तेन॑ । लो॒कम् । अ॒भीति॑ । ज॒य॒ति॒ । यम् । द्वि॒तीय᳚म् । अ॒न्तरि॑क्षम् । तेन॑ । यम् । तृ॒तीय᳚म् । अ॒मुम् । ए॒व । तेन॑ । लो॒कम् । अ॒भीति॑ । ज॒य॒ति॒ । यत् । ए॒ते । गृ॒ह्यन्ते᳚ । ए॒षाम् । लो॒काना᳚म् । अ॒भिजि॑त्या॒ इत्य॒भि - जि॒त्यै॒ ।  \newline




\markright{ TS 3.3.6.2  \hfill https://www.vedavms.in \hfill}

\section{ TS 3.3.6.2 }

\textbf{TS 3.3.6.2 } \newline
\textbf{Samhita Paata} \newline

उत्त॑रे॒ष्वहः॑ स्व॒मुतो॒ऽर्वाञ्चो॑ गृह्यन्ते ऽभि॒जित्यै॒वेमां ॅलो॒कान् पुन॑रि॒मं ॅलो॒कं प्र॒त्यव॑रोहन्ति॒ यत् पूर्वे॒ष्वहः॑ स्वि॒तः परा᳚ञ्चो गृ॒ह्यन्ते॒ तस्मा॑दि॒तः परा᳚ञ्च इ॒मे लो॒का यदुत्त॑रे॒ष्वहः॑ स्व॒मुतो॒ऽर्वाञ्चो॑ गृ॒ह्यन्ते॒ तस्मा॑द॒मुतो॒ ऽर्वाञ्च॑ इ॒मे लो॒कास्तस्मा॒दया॑तयाम्नो लो॒कान् म॑नु॒ष्या॑ उप॑ जीवन्ति ब्रह्मवा॒दिनो॑ वदन्ति॒ कस्मा᳚थ् स॒त्याद॒द्भ्य ओष॑धयः॒ सं भ॑व॒न्त्योष॑धयो - [  ] \newline

\textbf{Pada Paata} \newline

उत्त॑रे॒ष्वित्युत् - त॒रे॒षु॒ । अहः॒ स्वित्यहः॑-सु॒ । अ॒मुतः॑ । अ॒र्वाञ्चः॑ । गृ॒ह्य॒न्ते॒ । अ॒भि॒जित्येत्य॑भि-जित्य॑ । ए॒व । इ॒मान् । लो॒कान् । पुनः॑ । इ॒मम् । लो॒कम् । प्र॒त्यव॑रोह॒न्तीति॑ प्रति - अव॑रोहन्ति । यत् । पूर्वे॑षु । अहः॒ स्वित्यहः॑ - सु॒ । इ॒तः । परा᳚ञ्चः । गृ॒ह्यन्ते᳚ । तस्मा᳚त् । इ॒तः । परा᳚ञ्चः । इ॒मे । लो॒काः । यत् । उत्त॑रे॒ष्वित्युत् - त॒रे॒षु॒ । अहः॒ स्वित्यहः॑ - सु॒ । अ॒मुतः॑ । अ॒र्वाञ्चः॑ । गृ॒ह्यन्ते᳚ । तस्मा᳚त् । अ॒मुतः॑ । अ॒र्वाञ्चः॑ । इ॒मे । लो॒काः । तस्मा᳚त् । अया॑तयाम्न॒ इत्यया॑त-या॒म्नः॒ । लो॒कान् । म॒नु॒ष्याः᳚ । उपेति॑ । जी॒व॒न्ति॒ । ब्र॒ह्म॒वा॒दिन॒ इति॑ ब्रह्म - वा॒दिनः॑ । व॒द॒न्ति॒ । कस्मा᳚त् । स॒त्यात् । अ॒द्भ्य इत्य॑त् - भ्यः । ओष॑धयः । समिति॑ । भ॒व॒न्ति॒ । ओष॑धयः ।  \newline




\markright{ TS 3.3.6.3  \hfill https://www.vedavms.in \hfill}

\section{ TS 3.3.6.3 }

\textbf{TS 3.3.6.3 } \newline
\textbf{Samhita Paata} \newline

मनु॒ष्या॑णा॒मन्नं॑ प्र॒जाप॑तिं प्र॒जा अनु॒ प्रजा॑यन्त॒ इति॒ परा॒नन्विति॑ ब्रूया॒द्-यद्-गृ॒ह्णात्य॒द्भ्यस्त्वौष॑धीभ्यो गृह्णा॒मीति॒ तस्मा॑द॒द्भ्य ओष॑धयः॒ संभ॑वन्ति॒ यद्-गृ॒ह्णात्योष॑धीभ्यस्त्वा प्र॒जाभ्यो॑ गृह्णा॒मीति॒ तस्मा॒दोष॑धयो मनु॒ष्या॑णा॒मन्नं॒ ॅयद्-गृ॒ह्णाति॑ प्र॒जाभ्य॑स्त्वा प्र॒जाप॑तये गृह्णा॒मीति॒ तस्मा᳚त् प्र॒जाप॑तिं प्र॒जा अनु॒ प्रजा॑यन्ते ॥ \newline

\textbf{Pada Paata} \newline

म॒नु॒ष्या॑णाम् । अन्न᳚म् । प्र॒जाप॑ति॒मिति॑ प्र॒जा - प॒ति॒म् । प्र॒जा इति॑ प्र - जाः । अनु॑ । प्रेति॑ । जा॒य॒न्ते॒ । इति॑ । परान्॑ । अन्विति॑ । इति॑ । ब्रू॒या॒त् । यत् । गृ॒ह्णाति॑ । अ॒द्भ्य इत्य॑त् - भ्यः । त्वा॒ । ओष॑धीभ्य॒ इत्योष॑धि - भ्यः॒ । गृ॒ह्णा॒मि॒ । इति॑ । तस्मा᳚त् । अ॒द्भ्य इत्य॑त्-भ्यः । ओष॑धयः । समिति॑ । भ॒व॒न्ति॒ । यत् । गृ॒ह्णाति॑ । ओष॑धीभ्य॒ इत्योष॑धि - भ्यः॒ । त्वा॒ । प्र॒जाभ्य॒ इति॑ प्र - जाभ्यः॑ । गृ॒ह्णा॒मि॒ । इति॑ । तस्मा᳚त् । ओष॑धयः । म॒नु॒ष्या॑णाम् । अन्न᳚म् । यत् । गृ॒ह्णाति॑ । प्र॒जाभ्य॒ इति॑ प्र - जाभ्यः॑ । त्वा॒ । प्र॒जाप॑तय॒ इति॑ प्र॒जा - प॒त॒ये॒ । गृ॒ह्णा॒मि॒ । इति॑ । तस्मा᳚त् । प्र॒जाप॑ति॒मिति॑ प्र॒जा - प॒ति॒म् । प्र॒जा इति॑ प्र - जाः । अनु॑ । प्रेति॑ । जा॒य॒न्ते॒ ॥  \newline




\markright{ TS 3.3.7.1  \hfill https://www.vedavms.in \hfill}

\section{ TS 3.3.7.1 }

\textbf{TS 3.3.7.1 } \newline
\textbf{Samhita Paata} \newline

प्र॒जाप॑तिर्देवासु॒रान॑ सृजत॒ तदनु॑ य॒ज्ञो॑ऽसृज्यत य॒ज्ञ्ं छन्दाꣳ॑सि॒ ते विष्व॑ञ्चो॒ व्य॑क्राम॒न्थ् सोऽसु॑रा॒ननु॑ य॒ज्ञोऽपा᳚क्रामद्-य॒ज्ञ्ं छन्दाꣳ॑सि॒ ते दे॒वा अ॑मन्यन्ता॒मी वा इ॒दम॑भूव॒न॒. यद्-व॒यꣳ स्म इति॒ ते प्र॒जाप॑ति॒मुपा॑ऽधाव॒न्थ् सो᳚ऽब्रवीत्-प्र॒जाप॑ति॒श्छन्द॑सां ॅवी॒र्य॑मा॒दाय॒ तद्वः॒ प्र दा᳚स्या॒मीति॒ स छन्द॑सां ॅवी॒र्य॑ - [  ] \newline

\textbf{Pada Paata} \newline

प्र॒जाप॑ति॒रिति॑ प्र॒जा - प॒तिः॒ । दे॒वा॒सु॒रानिति॑ देव - अ॒सु॒रान् । अ॒सृ॒ज॒त॒ । तत् । अन्विति॑ । य॒ज्ञ्ः । अ॒सृ॒ज्य॒त॒ । य॒ज्ञ्म् । छन्दाꣳ॑सि । ते । विष्व॑ञ्चः । वीति॑ । अ॒क्रा॒म॒न्न् । सः । असु॑रान् । अन्विति॑ । य॒ज्ञ्ः । अपेति॑ । अ॒क्रा॒म॒त् । य॒ज्ञ्म् । छन्दाꣳ॑सि । ते । दे॒वाः । अ॒म॒न्य॒न्त॒ । अ॒मी इति॑ । वै । इ॒दम् । अ॒भू॒व॒न्न् । यत् । व॒यम् । स्मः । इति॑ । ते । प्र॒जाप॑ति॒मिति॑ प्र॒जा-प॒ति॒म् । उपेति॑ । अ॒धा॒व॒न्न् । सः । अ॒ब्र॒वी॒त् । प्र॒जाप॑ति॒रिति॑ प्र॒जा - प॒तिः॒ । छन्द॑साम् । वी॒र्य᳚म् । आ॒दायेत्या᳚ - दाय॑ । तत् । वः॒ । प्रेति॑ । दा॒स्या॒मि॒ । इति॑ । सः । छन्द॑साम् । वी॒र्य᳚म् ।  \newline




\markright{ TS 3.3.7.2  \hfill https://www.vedavms.in \hfill}

\section{ TS 3.3.7.2 }

\textbf{TS 3.3.7.2 } \newline
\textbf{Samhita Paata} \newline

मा॒दाय॒ तदे᳚भ्यः॒ प्राय॑च्छ॒त् तदनु॒ छन्दाꣳ॒॒स्यपा᳚ऽक्राम॒न् छन्दाꣳ॑सि य॒ज्ञ्स्ततो॑ दे॒वा अभ॑व॒न् पराऽसु॑रा॒ य ए॒वं छन्द॑सां ॅवी॒र्यं॑ ॅवेदाऽऽ श्रा॑व॒याऽस्तु॒ श्रौष॒ड् यज॒ ये यजा॑महे वषट्का॒रो भव॑त्या॒त्मना॒ परा᳚ऽस्य॒ भ्रातृ॑व्यो भवति ब्रह्मवा॒दिनो॑ वदन्ति॒ कस्मै॒ कम॑द्ध्व॒र्युरा श्रा॑वय॒तीति॒ छन्द॑सां ॅवी॒र्या॑येति॑ ब्रूयादे॒ तद् वै - [  ] \newline

\textbf{Pada Paata} \newline

आ॒दायेत्या᳚-दाय॑ । तत् । ए॒भ्यः॒ । प्रेति॑ । अ॒य॒च्छ॒त् । तत् । अन्विति॑ । छन्दाꣳ॑सि । अपेति॑ । अ॒क्रा॒म॒न्न् । छन्दाꣳ॑सि । य॒ज्ञ्ः । ततः॑ । दे॒वाः । अभ॑वन्न् । परेति॑ । असु॑राः । यः । ए॒वम् । छन्द॑साम् । वी॒र्य᳚म् । वेद॑ । एति॑ । श्रा॒व॒य॒ । अस्तु॑ । श्रौष॑ट् । यज॑ । ये । यजा॑महे । व॒ष॒ट्का॒र इति॑ वषट् - का॒रः । भव॑ति । आ॒त्मना᳚ । परेति॑ । अ॒स्य॒ । भ्रातृ॑व्यः । भ॒व॒ति॒ । ब्र॒ह्म॒वा॒दिन॒ इति॑ ब्रह्म - वा॒दिनः॑ । व॒द॒न्ति॒ । कस्मै᳚ । कम् । अ॒द्ध्व॒र्युः । एति॑ । श्रा॒व॒य॒ति॒ । इति॑ । छन्द॑साम् । वी॒र्या॑य । इति॑ । ब्रू॒या॒त् । ए॒तत् । वै ।  \newline




\markright{ TS 3.3.7.3  \hfill https://www.vedavms.in \hfill}

\section{ TS 3.3.7.3 }

\textbf{TS 3.3.7.3 } \newline
\textbf{Samhita Paata} \newline

छन्द॑सां ॅवी॒र्य॑मा श्रा॑व॒याऽस्तु॒ श्रौष॒ड् यज॒ ये यजा॑महे वषट्का॒रो य ए॒वं ॅवेद॒ सवी᳚र्यैरे॒व छन्दो॑भिरर्चति॒ यत् किं चार्च॑ति॒ यदिन्द्रो॑ वृ॒त्रमह॑न्न-मे॒द्ध्यं तद्-यद्-यती॑न॒पाव॑पद-मे॒द्ध्यं तदथ॒ कस्मा॑दै॒न्द्रो य॒ज्ञ् आ सꣳस्था॑तो॒रित्या॑हु॒रिन्द्र॑स्य॒ वा ए॒षा य॒ज्ञिया॑ त॒नूर्यद्-य॒ज्ञ्स्तामे॒व त ( ) द्य॑जन्ति॒ य ए॒वं ॅवेदोपै॑नं ॅय॒ज्ञो न॑मति ॥ \newline

\textbf{Pada Paata} \newline

छन्द॑साम् । वी॒र्य᳚म् । एति॑ । श्रा॒व॒य॒ । अस्तु॑ । श्रौष॑ट् । यज॑ । ये । यजा॑महे । व॒ष॒ट्का॒र इति॑ वषट् - का॒रः । यः । ए॒वम् । वेद॑ । सवी᳚र्यै॒रिति॒ स - वी॒र्यैः॒ । ए॒व । छन्दो॑भि॒रिति॒ छन्दः॑ - भिः॒ । अ॒र्च॒ति॒ । यत् । किम् । च॒ । अर्च॑ति । यत् । इन्द्रः॑ । वृ॒त्रम् । अहन्न्॑ । अ॒मे॒द्ध्यम् । तत् । यत् । यतीन्॑ । अ॒पाव॑प॒दित्य॑प - अव॑पत् । अ॒मे॒द्ध्यम् । तत् । अथ॑ । कस्मा᳚त् । ऐ॒न्द्रः । य॒ज्ञ्ः । एति॑ । सꣳस्था॑तो॒रिति॒ सं - स्था॒तोः॒ । इति॑ । आ॒हुः॒ । इन्द्र॑स्य । वै । ए॒षा । य॒ज्ञिया᳚ । त॒नूः । यत् । य॒ज्ञ्ः । ताम् । ए॒व । तत् ( ) । य॒ज॒न्ति॒ । यः । ए॒वम् । वेद॑ । उपेति॑ । ए॒न॒म् । य॒ज्ञ्ः । न॒म॒ति॒ ॥  \newline




\markright{ TS 3.3.8.1  \hfill https://www.vedavms.in \hfill}

\section{ TS 3.3.8.1 }

\textbf{TS 3.3.8.1 } \newline
\textbf{Samhita Paata} \newline

आ॒युर्दा अ॑ग्ने ह॒विषो॑ जुषा॒णो घृ॒तप्र॑तीको घृ॒तयो॑निरेधि । घृ॒तं पी॒त्वा मधु॒चारु॒ गव्यं॑ पि॒तेव॑पु॒त्रम॒भि र॑क्षतादि॒मं ॥आ वृ॑श्च्यते॒ वा ए॒तद्-यज॑मानो॒ऽग्निभ्यां॒ ॅयदे॑नयोः शृतं॒ कृत्याथा॒ऽन्यत्रा॑-वभृ॒थम॒वैत्या॑यु॒र्दा अ॑ग्ने ह॒विषो॑ जुषा॒ण इत्य॑वभृ॒थम॑वै॒ष्यन् जु॑हुया॒दाहु॑त्यै॒वैनौ॑ शमयति॒ नाऽऽ*र्ति॒मार्च्छ॑ति॒ यज॑मानो॒ यत् कुसी॑द॒ - [  ] \newline

\textbf{Pada Paata} \newline

आ॒यु॒र्दा इत्या॑युः - दाः । अ॒ग्ने॒ । ह॒विषः॑ । जु॒षा॒णः । घृ॒तप्र॑तीक॒ इति॑ घृ॒त - प्र॒ती॒कः॒ । घृ॒तयो॑नि॒रिति॑ घृ॒त-यो॒निः॒ । ए॒धि॒ ॥ घृ॒तम् । पी॒त्वा । मधु॑ । चारु॑ । गव्य᳚म् । पि॒ता । इ॒व॒ । पु॒त्रम् । अ॒भीति॑ । र॒क्ष॒ता॒त् । इ॒मम् ॥ एति॑ । वृ॒श्च्य॒ते॒ । वै । ए॒तत् । यज॑मानः । अ॒ग्निभ्या॒मित्य॒ग्नि - भ्या॒म् । यत् । ए॒न॒योः॒ । शृ॒त॒कृंत्येति॑ शृतं - कृत्य॑ । अथ॑ । अ॒न्यत्र॑ । अ॒व॒भृ॒थमित्य॑व - भृ॒थम् । अ॒वैतीत्य॑व - एति॑ । आ॒यु॒र्दा इत्या॑युः - दाः । अ॒ग्ने॒ । ह॒विषः॑ । जु॒षा॒णः । इति॑ । अ॒व॒भृ॒थमित्य॑व - भृ॒थम् । अ॒वै॒ष्यन्नित्य॑व-ए॒ष्यन्न् । जु॒हु॒या॒त् । आहु॒त्येत्या - हु॒त्या॒ । ए॒व । ए॒नौ॒ । श॒म॒य॒ति॒ । न । आर्ति᳚म् । एति॑ । ऋ॒च्छ॒ति॒ । यज॑मानः । यत् । कुसी॑दम् ।  \newline




\markright{ TS 3.3.8.2  \hfill https://www.vedavms.in \hfill}

\section{ TS 3.3.8.2 }

\textbf{TS 3.3.8.2 } \newline
\textbf{Samhita Paata} \newline

मप्र॑तीत्तं॒ मयि॒ येन॑ य॒मस्य॑ ब॒लिना॒ चरा॑मि । इ॒हैव सन् नि॒रव॑दये॒ तदे॒तत् तद॑ग्ने अनृ॒णो भ॑वामि । विश्व॑लोप विश्वदा॒वस्य॑ त्वा॒ ऽऽसञ्जु॑होम्य॒ग्धादेको॑ ऽहु॒तादेकः॑ समस॒नादेकः॑ । तेनः॑ कृण्वन्तु भेष॒जꣳ सदः॒ सहो॒ वरे᳚ण्यं ॥ अ॒यं नो॒ नभ॑सा पु॒रः सꣳ॒॒स्फानो॑ अ॒भि र॑क्षतु । गृ॒हाणा॒मस॑मर्त्यै ब॒हवो॑ नो गृ॒हा अ॑सन्न् ॥ स त्वन्नो॑ - [  ] \newline

\textbf{Pada Paata} \newline

अप्र॑तीत्त॒मित्यप्र॑ति-इ॒त्त॒म् । मयि॑ । येन॑ । य॒मस्य॑ । ब॒लिना᳚ । चरा॑मि ॥ इ॒ह । ए॒व । सन्न् । नि॒रव॑दय॒ इति॑ निः-अव॑दये । तत् । ए॒तत् । तत् । अ॒ग्ने॒ । अ॒नृ॒णः । भ॒वा॒मि॒ ॥ विश्व॑लो॒पेति॒ विश्व॑ - लो॒प॒ । वि॒श्व॒दा॒वस्येति॑ विश्व - दा॒वस्य॑ । त्वा॒ । आ॒सन्न् । जु॒हो॒मि॒ । अ॒ग्धादित्य॑ग्ध - अत् । एकः॑ । अ॒हु॒तादित्य॑हुत - अत् । एकः॑ । स॒म॒स॒नादिति॑ समसन - अत् । एकः॑ ॥ ते । नः॒ । कृ॒ण्व॒न्तु॒ । भे॒ष॒जम् । सदः॑ । सहः॑ । वरे᳚ण्यम् ॥ अ॒यम् । नः॒ । नभ॑सा । पु॒रः । सꣳ॒॒स्फान॒ इति॑ सं - स्फानः॑ । अ॒भीति॑ । र॒क्ष॒तु॒ ॥ गृ॒हाणा᳚म् । अस॑मर्त्या॒ इत्यसं᳚ - ऋ॒त्यै॒ । ब॒हवः॑ । नः॒ । गृ॒हाः । अ॒स॒न्न् ॥ सः । त्वम् । नः॒ ।  \newline




\markright{ TS 3.3.8.3  \hfill https://www.vedavms.in \hfill}

\section{ TS 3.3.8.3 }

\textbf{TS 3.3.8.3 } \newline
\textbf{Samhita Paata} \newline

नभसस्पत॒ ऊर्जं॑ नो धेहि भ॒द्रया᳚ । पुन॑र्नो न॒ष्टमा कृ॑धि॒ पुन॑र्नो र॒यिमा कृ॑धि ॥ देव॑ सꣳस्फान सहस्रपो॒षस्ये॑शिषे॒ स नो॑ रा॒स्वाऽज्या॑निꣳ रा॒यस्पोषꣳ॑ सु॒वीर्यꣳ॑ संॅवथ्स॒रीणाꣳ॑ स्व॒स्तिं ॥ अ॒ग्निर्वाव य॒म इ॒यं ॅय॒मी कुसी॑दं॒ ॅवा ए॒तद्-य॒मस्य॒ यज॑मान॒ आ द॑त्ते॒ यदोष॑धीभि॒र्वेदिꣳ॑ स्तृ॒णाति॒ यदनु॑पौष्य प्रया॒याद्ग्री॑वब॒द्धमे॑न - [  ] \newline

\textbf{Pada Paata} \newline

न॒भ॒सः॒ । प॒ते॒ । ऊर्ज᳚म् । नः॒ । धे॒हि॒ । भ॒द्रया᳚ ॥ पुनः॑ । नः॒ । न॒ष्टम् । एति॑ । कृ॒धि॒ । पुनः॑ । नः॒ । र॒यिम् । एति॑ । कृ॒धि॒ ॥ देव॑ । सꣳ॒॒स्फा॒नेति॑ सं - स्फा॒न॒ । स॒ह॒स्र॒पो॒षस्येति॑ सहस्र - पो॒षस्य॑ । ई॒शि॒षे॒ । सः । नः॒ । रा॒स्व॒ । अज्या॑निम् । रा॒यः । पोष᳚म् । सु॒वीर्य॒मिति॑ सु - वीर्य᳚म् । सं॒ॅव॒थ्स॒रीणा॒मिति॑ सं - व॒थ्स॒रीणा᳚म् । स्व॒स्तिम् ॥ अ॒ग्निः । वाव । य॒मः । इ॒यम् । य॒मी । कुसी॑दम् । वै । ए॒तत् । य॒मस्य॑ । यज॑मानः । एति॑ । द॒त्ते॒ । यत् । ओष॑धीभि॒रित्योष॑धि - भिः॒ । वेदि᳚म् । स्तृ॒णाति॑ । यत् । अनु॑पौ॒ष्येत्यनु॑प - ओ॒ष्य॒ । प्र॒या॒यादिति॑ प्र - या॒यात् । ग्री॒व॒ब॒द्धमिति॑ ग्रीव - ब॒द्धम् । ए॒न॒म् ।  \newline




\markright{ TS 3.3.8.4  \hfill https://www.vedavms.in \hfill}

\section{ TS 3.3.8.4 }

\textbf{TS 3.3.8.4 } \newline
\textbf{Samhita Paata} \newline

म॒मुष्मि॑न् ॅलो॒के ने॑नीयेर॒न्॒. यत् कुसी॑द॒मप्र॑तीत्तं॒ मयीत्युपौ॑षती॒हैव सन्. य॒मं कुसी॑दं निरव॒दाया॑नृ॒णः सु॑व॒र्गं ॅलो॒कमे॑ति॒यदि॑ मि॒श्रमि॑व॒ चरे॑दञ्ज॒लिना॒ सक्तू᳚न् प्रदा॒व्ये॑ जुहुयादे॒ष वा अ॒ग्निर्वै᳚श्वान॒रो यत् प्र॑दा॒व्यः॑ स ए॒वैनꣳ॑स्वदय॒त्यह्नां᳚ ॅवि॒धान्या॑-मेकाष्ट॒काया॑मपू॒पं चतुः॑ शरावं प॒क्त्वा प्रा॒तरे॒तेन॒ कक्ष॒मुपौ॑षे॒द्यदि॒ - [  ] \newline

\textbf{Pada Paata} \newline

अ॒मुष्मिन्न्॑ । लो॒के । ने॒नी॒ये॒र॒न्न् । यत् । कुसी॑दम् । अप्र॑तीत्त॒मित्यप्र॑ति - इ॒त्त॒म् । मयि॑ । इति॑ । उपेति॑ । ओ॒ष॒ति॒ । इ॒ह । ए॒व । सन्न् । य॒मम् । कुसी॑दम् । नि॒र॒व॒दायेति॑ निः - अ॒व॒दाय॑ । अ॒नृ॒णः । सु॒व॒र्गमिति॑ सुवः-गम् । लो॒कम् । ए॒ति॒ । यदि॑ । मि॒श्रम् । इ॒व॒ । चरे᳚त् । अ॒ञ्ज॒लिना᳚ । सक्तून्॑ । प्र॒दा॒व्य॑ इति॑ प्र - दा॒व्ये᳚ । जु॒हु॒या॒त् । ए॒षः । वै । अ॒ग्निः । वै॒श्वा॒न॒रः । यत् । प्र॒दा॒व्य॑ इति॑ प्र - दा॒व्यः॑ । सः । ए॒व । ए॒न॒म् । स्व॒द॒य॒ति॒ । अह्ना᳚म् । वि॒धान्या॒मिति॑ वि - धान्या᳚म् । ऐ॒का॒ष्ट॒काया॒मित्ये॑क - अ॒ष्ट॒काया᳚म् । अ॒पू॒पम् । चतुः॑ शराव॒मिति॒ चतुः॑ - श॒रा॒व॒म् । प॒क्त्वा । प्रा॒तः । ए॒तेन॑ । कक्ष᳚म् । उपेति॑ । ओ॒षे॒त् । यदि॑ ।  \newline




\markright{ TS 3.3.8.5  \hfill https://www.vedavms.in \hfill}

\section{ TS 3.3.8.5 }

\textbf{TS 3.3.8.5 } \newline
\textbf{Samhita Paata} \newline

दह॑ति पुण्य॒समं॑ भवति॒ यदि॒ न दह॑ति पाप॒सम॑मे॒तेन॑ हस्म॒ वा ऋष॑यः पु॒रा वि॒ज्ञाने॑न दीर्घस॒त्रमुप॑ यन्ति॒ यो वा उ॑पद्र॒ष्टार॑मुप-श्रो॒तार॑मनुख्या॒तारं॑ ॅवि॒द्वान्. यज॑ते॒ सम॒मुष्मि॑न् ॅलो॒क इ॑ष्टापू॒र्तेन॑ गच्छते॒ऽग्निर्वा उ॑पद्र॒ष्टा वा॒युरु॑पश्रो॒ता ऽऽदि॒त्यो॑ऽनुख्या॒ता तान्. य ए॒वं ॅवि॒द्वान्. यज॑ते॒ सम॒मुष्मि॑न् ॅलो॒क इ॑ष्टापू॒र्तेन॑ गच्छते॒ ऽयं नो॒ नभ॑सा पु॒र - [  ] \newline

\textbf{Pada Paata} \newline

दह॑ति । पु॒ण्य॒सम॒मिति॑ पुण्य - सम᳚म् । भ॒व॒ति॒ । यदि॑ । न । दह॑ति । पा॒प॒सम॒मिति॑ पाप - सम᳚म् । ए॒तेन॑ । ह॒ । स्म॒ । वै । ऋष॑यः । पु॒रा । वि॒ज्ञाने॒नेति॑ वि - ज्ञाने॑न । दी॒र्घ॒स॒त्रमिति॑ दीर्घ - स॒त्रम् । उपेति॑ । य॒न्ति॒ । यः । वै । उ॒प॒द्र॒ष्टार॒मित्यु॑प - द्र॒ष्टार᳚म् । उ॒प॒श्रो॒तार॒मित्यु॑प - श्रो॒तार᳚म् । अ॒नु॒ख्या॒तार॒मित्य॑नु - ख्या॒तार᳚म् । वि॒द्वान् । यज॑ते । समिति॑ । अ॒मुष्मिन्न्॑ । लो॒के । इ॒ष्टा॒पू॒र्तेनेती᳚ष्ट - पू॒र्तेन॑ । ग॒च्छ॒ते॒ । अ॒ग्निः । वै । उ॒प॒द्र॒ष्टेत्यु॑प-द्र॒ष्टा । वा॒युः । उ॒प॒श्रो॒तेत्यु॑प - श्रो॒ता । आ॒दि॒त्यः । अ॒नु॒ख्या॒तेत्य॑नु-ख्या॒ता । तान् । यः । ए॒वम् । वि॒द्वान् । यज॑ते । समिति॑ । अ॒मुष्मिन्न्॑ । लो॒के । इ॒ष्टा॒पू॒र्तेनेती᳚ष्ट - पू॒र्तेन॑ । ग॒च्छ॒ते॒ । अ॒यम् । नः॒ । नभ॑सा । पु॒रः ।  \newline




\markright{ TS 3.3.8.6  \hfill https://www.vedavms.in \hfill}

\section{ TS 3.3.8.6 }

\textbf{TS 3.3.8.6 } \newline
\textbf{Samhita Paata} \newline

इत्या॑हा॒ग्निर्वै नभ॑सा पु॒रो᳚ऽग्निमे॒व तदा॑है॒तन्मे॑ गोपा॒येति॒ स त्वं नो॑ नभसस्पत॒ इत्या॑ह वा॒युर्वै नभ॑स॒स्पति॑र्वा॒युमे॒व तदा॑है॒तन्मे॑ गोपा॒येति॒ देव॑ सꣳस्फा॒नेत्या॑हा॒ऽसौ वा आ॑दि॒त्यो दे॒वः सꣳ॒॒स्फान॑ आदि॒त्यमे॒व तदा॑है॒तन्मे॑ गोपा॒येति॑ ॥ \newline

\textbf{Pada Paata} \newline

इति॑ । आ॒ह॒ । अ॒ग्निः । वै । नभ॑सा । पु॒रः । अ॒ग्निम् । ए॒व । तत् । आ॒ह॒ । ए॒तत् । मे॒ । गो॒पा॒य॒ । इति॑ । सः । त्वम् । नः॒ । न॒भ॒सः॒ । प॒ते॒ । इति॑ । आ॒ह॒ । वा॒युः । वै । नभ॑सः । पतिः॑ । वा॒युम् । ए॒व । तत् । आ॒ह॒ । ए॒तत् । मे॒ । गो॒पा॒य॒ । इति॑ । देव॑ । सꣳ॒॒स्फा॒नेति॑ सं - स्फा॒न॒ । इति॑ । आ॒ह॒ । अ॒सौ । वै । आ॒दि॒त्यः । दे॒वः । सꣳ॒॒स्फान॒ इति॑ सं - स्फानः॑ । आ॒दि॒त्यम् । ए॒व । तत् । आ॒ह॒ । ए॒तत् । मे॒ । गो॒पा॒य॒ । इति॑ ( ) ॥  \newline




\markright{ TS 3.3.9.1  \hfill https://www.vedavms.in \hfill}

\section{ TS 3.3.9.1 }

\textbf{TS 3.3.9.1 } \newline
\textbf{Samhita Paata} \newline

ए॒तं ॅयुवा॑नं॒ परि॑ वो ददामि॒ तेन॒ क्रीड॑न्तीश्चरत प्रि॒येण॑ ।मा नः॑ शाप्त ज॒नुषा॑ सुभागा रा॒यस्पोषे॑ण॒ समि॒षा म॑देम ॥ नमो॑ महि॒म्न उ॒त चक्षु॑षे ते॒ मरु॑तां पित॒स्तद॒हं गृ॑णामि । अनु॑ मन्यस्व सु॒यजा॑ यजाम॒ जुष्टं॑ दे॒वाना॑मि॒दम॑स्तु ह॒व्यं ॥ दे॒वाना॑मे॒ष उ॑पना॒ह आ॑सीद॒पां गर्भ॒ ओष॑धीषु॒ न्य॑क्तः । सोम॑स्य द्र॒फ्सम॑वृणीत पू॒षा - [  ] \newline

\textbf{Pada Paata} \newline

ए॒तम् । युवा॑नम् । परीति॑ । वः॒ । द॒दा॒मि॒ । तेन॑ । क्रीड॑न्तीः । च॒र॒त॒ । प्रि॒येण॑ ॥ मा । नः॒ । शा॒प्त॒ । ज॒नुषा᳚ । सु॒भा॒गा॒ इति॑ सु - भा॒गाः॒ । रा॒यः । पोषे॑ण । समिति॑ । इ॒षा । म॒दे॒म॒ ॥ नमः॑ । म॒हि॒म्ने । उ॒त । चक्षु॑षे । ते॒ । मरु॑ताम् । पि॒तः॒ । तत् । अ॒हम् । गृ॒णा॒मि॒ ॥ अन्विति॑ । म॒न्य॒स्व॒ । सु॒यजेति॑ सु-यजा᳚ । य॒जा॒म॒ । जुष्ट᳚म् । दे॒वाना᳚म् । इ॒दम् । अ॒स्तु॒ । ह॒व्यम् ॥ दे॒वाना᳚म् । ए॒षः । उ॒प॒ना॒ह इत्यु॑प - ना॒हः । आ॒सी॒त् । अ॒पाम् । गर्भः॑ । ओष॑धीषु । न्य॑क्त॒ इति॒ नि - अ॒क्तः॒ ॥ सोम॑स्य । द्र॒फ्सम् । अ॒वृ॒णी॒त॒ । पू॒षा ।  \newline




\markright{ TS 3.3.9.2  \hfill https://www.vedavms.in \hfill}

\section{ TS 3.3.9.2 }

\textbf{TS 3.3.9.2 } \newline
\textbf{Samhita Paata} \newline

बृ॒हन्नद्रि॑रभव॒त् तदे॑षां ॥ पि॒ता व॒थ्सानां॒ पति॑रघ्नि॒याना॒मथो॑ पि॒ता म॑ह॒तां गर्ग॑राणां । व॒थ्सो ज॒रायु॑ प्रति॒धुक् पी॒यूष॑ आ॒मिक्षा॒ मस्तु॑ घृ॒तम॑स्य॒ रेतः॑ ॥ त्वां गावो॑ऽवृणत रा॒ज्याय॒ त्वाꣳ ह॑वन्त म॒रुतः॑ स्व॒र्काः । वर्ष्म॑न् क्ष॒त्रस्य॑ क॒कुभि॑ शिश्रिया॒णस्ततो॑ न उ॒ग्रो वि भ॑जा॒ वसू॑नि ॥ व्यृ॑द्धेन॒ वा ए॒ष प॒शुना॑ यजते॒ यस्यै॒तानि॒ न क्रि॒यन्त॑ ए॒ष ( ) ह॒ त्वै समृ॑द्धेन यजते॒ यस्यै॒तानि॑ क्रि॒यन्ते᳚ ॥ \newline

\textbf{Pada Paata} \newline

बृ॒हन्न् । अद्रिः॑ । अ॒भ॒व॒त् । तत् । ए॒षा॒म् ॥ पि॒ता । व॒थ्साना᳚म् । पतिः॑ । अ॒घ्नि॒याना᳚म् । अथो॒ इति॑ । पि॒ता । म॒ह॒ताम् । गर्ग॑राणाम् ॥ व॒थ्सः । ज॒रायु॑ । प्र॒ति॒धुगिति॑ प्रति - धुक् । पी॒यूषः॑ । आ॒मिक्षा᳚ । मस्तु॑ । घृ॒तम् । अ॒स्य॒ । रेतः॑ ॥ त्वाम् । गावः॑ । अ॒वृ॒ण॒त॒ । रा॒ज्याय॑ । त्वाम् । ह॒व॒न्त॒ । म॒रुतः॑ । स्व॒र्का इति॑ सु - अ॒र्काः ॥ वर्ष्मन्न्॑ । क्ष॒त्रस्य॑ । क॒कुभि॑ । शि॒श्रि॒या॒णः । ततः॑ । नः॒ । उ॒ग्रः । वीति॑ । भ॒ज॒ । वसू॑नि ॥ व्यृ॑द्धे॒नेति॒ वि - ऋ॒द्धे॒न॒ । वै । ए॒षः । प॒शुना᳚ । य॒ज॒ते॒ । यस्य॑ । ए॒तानि॑ । न । क्रि॒यन्ते᳚ । ए॒षः ( ) । ह॒ । तु । वै । समृ॑द्धे॒नेति॒ सं - ऋ॒द्धे॒न॒ । य॒ज॒ते॒ । यस्य॑ । ए॒तानि॑ । क्रि॒यन्ते᳚ ॥  \newline




\markright{ TS 3.3.10.1  \hfill https://www.vedavms.in \hfill}

\section{ TS 3.3.10.1 }

\textbf{TS 3.3.10.1 } \newline
\textbf{Samhita Paata} \newline

सूर्यो॑ दे॒वो दि॑वि॒षद्भ्यो॑ धा॒ता क्ष॒त्राय॑ वा॒युः प्र॒जाभ्यः॑ । बृह॒स्पति॑स्त्वा प्र॒जाप॑तये॒ ज्योति॑ष्मतीं जुहोतु ॥ यस्या᳚स्ते॒ हरि॑तो॒ गर्भोऽथो॒ योनि॑र्.हिर॒ण्ययी᳚ । अङ्गा॒न्यह्रु॑ता॒ यस्यै॒ तां दे॒वैः सम॑जीगमं ॥आ व॑र्तन वर्तय॒ नि नि॑वर्तन वर्त॒येन्द्र॑ नर्दबुद ।भूम्या॒श्चत॑स्रः प्र॒दिश॒स्ताभि॒रा व॑र्तया॒ पुनः॑ ॥वि ते॑ भिनद्मि तक॒रीं ॅवियोनिं॒ ॅवि ग॑वी॒न्यौ᳚ । वि - [  ] \newline

\textbf{Pada Paata} \newline

सूर्यः॑ । दे॒वः । दि॒वि॒षद्भ्य॒ इति॑ दिवि॒षत् - भ्यः॒ । धा॒ता । क्ष॒त्राय॑ । वा॒युः । प्र॒जाभ्य॒ इति॑ प्र - जाभ्यः॑ ॥ बृह॒स्पतिः॑ । त्वा॒ । प्र॒जाप॑तय॒ इति॑ प्र॒जा-प॒त॒ये॒ । ज्योति॑ष्मतीम् । जु॒हो॒तु॒ ॥ यस्याः᳚ । ते॒ । हरि॑तः । गर्भः॑ । अथो॒ इति॑ । योनिः॑ । हि॒र॒ण्ययी᳚ ॥ अङ्गा॑नि । अह्रु॑ता । यस्यै᳚ । ताम् । दे॒वैः । समिति॑ । अ॒जी॒ग॒म॒म् ॥ एति॑ । व॒र्त॒न॒ । व॒र्त॒य॒ । नीति॑ । नि॒व॒र्त॒नेति॑ नि - व॒र्त॒न॒ । व॒र्त॒य॒ । इन्द्र॑ । न॒र्द॒बु॒द॒ ॥ भूम्याः᳚ । चत॑स्रः । प्र॒दिश॒ इति॑ प्र - दिशः॑ । ताभिः॑ । एति॑ । व॒र्त॒य॒ । पुनः॑ ॥ वीति॑ । ते॒ । भि॒न॒द्मि॒ । त॒क॒रीम् । वीति॑ । योनि᳚म् । वीति॑ । ग॒वी॒न्यौ᳚ ॥ वीति॑ ।  \newline




\markright{ TS 3.3.10.2  \hfill https://www.vedavms.in \hfill}

\section{ TS 3.3.10.2 }

\textbf{TS 3.3.10.2 } \newline
\textbf{Samhita Paata} \newline

मा॒तर॑ञ्च पु॒त्रं च॒ वि गर्भं॑ च ज॒रायु॑ च ॥ ब॒हिस्ते॑ अस्तु॒ बालिति॑ ॥ उ॒रु॒द्र॒फ्सो वि॒श्वरू॑प॒ इन्दुः॒ पव॑मानो॒ धीर॑ आनञ्ज॒ गर्भं᳚ ॥एक॑पदी द्वि॒पदी᳚ त्रि॒पदी॒ चतु॑ष्पदी॒ पञ्च॑पदी॒ षट्प॑दी स॒प्तप॑द्य॒ष्टाप॑दी॒ भुव॒नाऽनु॑ प्रथताꣳ॒॒ स्वाहा᳚ ॥ म॒ही द्यौः पृ॑थि॒वी च॑ न इ॒मं ॅय॒ज्ञ्ं मि॑मिक्षतां । पि॒पृ॒तान्नो॒ भरी॑मभिः ॥ \newline

\textbf{Pada Paata} \newline

मा॒तर᳚म् । च॒ । पु॒त्रम् । च॒ । वीति॑ । गर्भ᳚म् । च॒ । ज॒रायु॑ । च॒ ॥ ब॒हिः । ते॒ । अ॒स्तु॒ । बाल् । इति॑ ॥ उ॒रु॒द्र॒फ्स इत्यु॑रु - द्र॒फ्सः । वि॒श्वरू॑प॒ इति॑ वि॒श्व - रू॒पः॒ । इन्दुः॑ । पव॑मानः । धीरः॑ । आ॒न॒ञ्ज॒ । गर्भ᳚म् ॥ एक॑प॒दीत्येक॑ - प॒दी॒ । द्वि॒पदीति॑ द्वि- पदी᳚ । त्रि॒पदीति॑ त्रि - पदी᳚ । चतु॑ष्प॒दीति॒ चतुः॑ - प॒दी॒ । पञ्च॑प॒दीति॒ पञ्च॑-प॒दी॒ । षट्प॒दीति॒ षट् - प॒दी॒ । स॒प्तप॒दीति॑ स॒प्त - प॒दी॒ । अ॒ष्टाप॒दीत्य॒ष्टा-प॒दी॒ । भुव॑ना । अन्विति॑ । प्र॒थ॒ता॒म् । स्वाहा᳚ ॥ म॒ही । द्यौः । पृ॒थि॒वी । च॒ । नः॒ । इ॒मम् । य॒ज्ञ्म् । मि॒मि॒क्ष॒ता॒म् ॥ पि॒पृ॒ताम् । नः॒ । भरी॑मभि॒रिति॒ भरी॑म - भिः॒ ॥  \newline




\markright{ TS 3.3.11.1  \hfill https://www.vedavms.in \hfill}

\section{ TS 3.3.11.1 }

\textbf{TS 3.3.11.1 } \newline
\textbf{Samhita Paata} \newline

इ॒दं ॅवा॑मा॒स्ये॑ ह॒विः प्रि॒यमि॑न्द्राबृहस्पती । उ॒क्थं मद॑श्च शस्यते ॥ अ॒यं ॅवां॒ परि॑ षिच्यते॒ सोम॑इन्द्राबृहस्पती । चारु॒र्मदा॑य पी॒तये᳚ ॥ अ॒स्मे इ॑न्द्राबृहस्पती र॒यिं ध॑त्तꣳ शत॒ग्विनं᳚ । अश्वा॑वन्तꣳ सह॒स्रिणं᳚ ॥बृह॒स्पति॑र्नः॒ परि॑पातु प॒श्चादु॒तोत्त॑रस्मा॒दध॑रादघा॒योः । इन्द्रः॑ पु॒रस्ता॑दु॒त म॑द्ध्य॒तो नः॒ सखा॒ सखि॑भ्यो॒ वरि॑वः कृणोतु ॥ वि ते॒ विष्व॒ग्वात॑जूतासो अग्ने॒ भामा॑सः - [  ] \newline

\textbf{Pada Paata} \newline

इ॒दम् । वा॒म् । आ॒स्ये᳚ । ह॒विः । प्रि॒यम् । इ॒न्द्रा॒बृ॒ह॒स्प॒ती॒ इती᳚न्द्रा-बृ॒ह॒स्प॒ती॒ ॥ उ॒क्थम् । मदः॑ । च॒ । श॒स्य॒ते॒ ॥ अ॒यम् । वा॒म् । परीति॑ । सि॒च्य॒ते॒ । सोमः॑ । इ॒न्द्रा॒बृ॒ह॒स्प॒ती॒ इती᳚न्द्रा-बृ॒ह॒स्प॒ती॒ ॥ चारुः॑ । मदा॑य । पी॒तये᳚ ॥ अ॒स्मे इति॑ । इ॒न्द्रा॒बृ॒ह॒स्प॒ती॒ इती᳚न्द्रा - बृ॒ह॒स्प॒ती॒ । र॒यिम् । ध॒त्त॒म् । श॒त॒ग्विन॒मिति॑ शत - ग्विन᳚म् ॥ अश्वा॑वन्त॒मित्यश्व॑ - व॒न्त॒म् । स॒ह॒स्रिण᳚म् ॥ बृह॒स्पतिः॑ । नः॒ । परीति॑ । पा॒तु॒ । प॒श्चात् । उ॒त । उत्त॑रस्मा॒दित्युत् - त॒र॒स्मा॒त् । अध॑रात् । अ॒घा॒योरित्य॑घ - योः ॥ इन्द्रः॑ । पु॒रस्ता᳚त् । उ॒त । म॒द्ध्य॒तः । नः॒ । सखा᳚ । सखि॑भ्य॒ इति॒ सखि॑ - भ्यः॒ । वरि॑वः । कृ॒णो॒तु॒ ॥ वीति॑ । ते॒ । विष्व॑क् । वात॑जूतास॒ इति॒ वात॑ - जू॒ता॒सः॒ । अ॒ग्ने॒ । भामा॑सः ।  \newline




\markright{ TS 3.3.11.2  \hfill https://www.vedavms.in \hfill}

\section{ TS 3.3.11.2 }

\textbf{TS 3.3.11.2 } \newline
\textbf{Samhita Paata} \newline

शुचे॒ शुच॑यश्चरन्ति । तु॒वि॒म्र॒क्षासो॑ दि॒व्या नव॑ग्वा॒ वना॑ वनन्ति धृष॒ता रु॒जन्तः॑ ॥त्वाम॑ग्ने॒ मानु॑षीरीडते॒ विशो॑ होत्रा॒विदं॒ ॅविवि॑चिꣳ रत्न॒धात॑मं । गुहा॒ सन्तꣳ॑ सुभग वि॒श्वद॑र्.शतं तु विष्म॒णसꣳ॑ सु॒यजं॑ घृत॒श्रियं᳚ ॥धा॒ता द॑दातु नो र॒यिमीशा॑नो॒ जग॑त॒स्पतिः॑ । स नः॑ पू॒र्णेन॑ वावनत् ॥ धा॒ता प्र॒जाया॑ उ॒त रा॒य ई॑शे धा॒तेदं ॅविश्वं॒ भुव॑नं जजान । धा॒ता पु॒त्रं ॅयज॑मानाय॒ दाता॒ - [  ] \newline

\textbf{Pada Paata} \newline

शु॒चे॒ । शुच॑यः । च॒र॒न्ति॒ ॥ तु॒वि॒म्र॒क्षास॒ इति॑ तुवि - म्र॒क्षासः॑ । दि॒व्याः । नव॑ग्वाः । वना᳚ । व॒न॒न्ति॒ । धृ॒ष॒ता । रु॒जन्तः॑ ॥ त्वाम् । अ॒ग्ने॒ । मानु॑षीः । ई॒ड॒ते॒ । विशः॑ । हो॒त्रा॒विद॒मिति॑ होत्रा - विद᳚म् । विवि॑चि॒मिति॒ वि-वि॒चि॒म् । र॒त्न॒धात॑म॒मिति॑ रत्न - धात॑मम् ॥ गुहा᳚ । सन्त᳚म् । सु॒भ॒गेति॑ सु - भ॒ग॒ । वि॒श्वद॑र्.शत॒मिति॑ वि॒श्व-द॒र॒.श॒त॒म् । तु॒वि॒ष्म॒णस᳚म् । सु॒यज॒मिति॑ सु - यज᳚म् । घृ॒त॒श्रिय॒मिति॑ घृत - श्रिय᳚म् ॥ धा॒ता । द॒दा॒तु॒ । नः॒ । र॒यिम् । ईशा॑नः । जग॑तः । पतिः॑ ॥ सः । नः॒ । पू॒र्णेन॑ । वा॒व॒न॒त् ॥ धा॒ता । प्र॒जाया॒ इति॑ प्र - जयाः᳚ । उ॒त । रा॒यः । ई॒शे॒ । धा॒ता । इ॒दम् । विश्व᳚म् । भुव॑नम् । ज॒जा॒न॒ ॥ धा॒ता । पु॒त्रम् । यज॑मानाय । दाता᳚ ।  \newline




\markright{ TS 3.3.11.3  \hfill https://www.vedavms.in \hfill}

\section{ TS 3.3.11.3 }

\textbf{TS 3.3.11.3 } \newline
\textbf{Samhita Paata} \newline

तस्मा॑ उ ह॒व्यं घृ॒तव॑द्विधेम ॥ धा॒ता द॑दातु नो र॒यिं प्राचीं᳚ जी॒वातु॒मक्षि॑तां । व॒यं दे॒वस्य॑ धीमहि सुम॒तिꣳ स॒त्यरा॑धसः ॥धा॒ता द॑दातु दा॒शुषे॒ वसू॑नि प्र॒जाका॑माय मी॒ढुषे॑ दुरो॒णे । तस्मै॑ दे॒वा अ॒मृताः॒ संॅव्य॑यन्तां॒ ॅविश्वे॑ दे॒वासो॒ अदि॑तिः स॒जोषाः᳚ ॥ अनु॑ नो॒ऽद्याऽनु॑मतिर्य॒ज्ञ्ं दे॒वेषु॑ मन्यतां । अ॒ग्निश्च॑ हव्य॒वाह॑नो॒ भव॑तां दा॒शुषे॒ मयः॑ ॥ अन्विद॑नुमते॒ त्वं - [  ] \newline

\textbf{Pada Paata} \newline

तस्मै᳚ । उ॒ । ह॒व्यम् । घृ॒तव॒दिति॑ घृ॒त-व॒त् । वि॒धे॒म॒ ॥ धा॒ता । द॒दा॒तु॒ । नः॒ । र॒यिम् । प्राची᳚म् । जी॒वातु᳚म् । अक्षि॑ताम् ॥ व॒यम् । दे॒वस्य॑ । धी॒म॒हि॒ । सु॒म॒तिमिति॑ सु - म॒तिम् । स॒त्यरा॑धस॒ इति॑ स॒त्य - रा॒ध॒सः॒ ॥ धा॒ता । द॒दा॒तु॒ । दा॒शुषे᳚ । वसू॑नि । प्र॒जाका॑मा॒येति॑ प्र॒जा - का॒मा॒य॒ । मी॒ढुषे᳚ । दु॒रो॒ण इति॑ दुः-ओ॒ने ॥ तस्मै᳚ । दे॒वाः । अ॒मृताः᳚ । समिति॑ । व्य॒य॒न्ता॒म् । विश्वे᳚ । दे॒वासः॑ । अदि॑तिः । स॒जोषा॒ इति॑ स - जोषाः᳚ ॥ अन्विति॑ । नः॒ । अ॒द्य । अनु॑मति॒रित्यनु॑ - म॒तिः॒ । य॒ज्ञ्म् । दे॒वेषु॑ । म॒न्य॒ता॒म् ॥ अ॒ग्निः । च॒ । ह॒व्य॒वाह॑न॒ इति॑ हव्य - वाह॑नः । भव॑ताम् । दा॒शुषे᳚ । मयः॑ ॥ अन्विति॑ । इत् । अ॒नु॒म॒त॒ इत्य॑नु - म॒ते॒ । त्वम् ।  \newline




\markright{ TS 3.3.11.4  \hfill https://www.vedavms.in \hfill}

\section{ TS 3.3.11.4 }

\textbf{TS 3.3.11.4 } \newline
\textbf{Samhita Paata} \newline

मन्या॑सै॒ शञ्च॑नः कृधि । क्रत्वे॒ दक्षा॑य नो हिनु॒ प्रण॒ आयूꣳ॑षि तारिषः ॥ अनु॑ मन्यता-मनु॒मन्य॑माना प्र॒जाव॑न्तꣳ र॒यिमक्षी॑यमाणं । तस्यै॑ व॒यꣳ हेड॑सि॒ माऽपि॑ भूम॒ सा नो॑ दे॒वी सु॒हवा॒ शर्म॑ यच्छतु ॥ यस्या॑मि॒दं प्र॒दिशि॒ यद्वि॒रोच॒तेऽनु॑मतिं॒ प्रति॑ भूषन्त्या॒यवः॑ । यस्या॑ उ॒पस्थ॑ उ॒र्व॑न्तरि॑क्षꣳ॒॒ सा नो॑ दे॒वी सु॒हवा॒ शर्म॑ यच्छतु ॥ \newline

\textbf{Pada Paata} \newline

मन्या॑सै । शम् । च॒ । नः॒ । कृ॒धि॒ ॥ क्रत्वे᳚ । दक्षा॑य । नः॒ । हि॒नु॒ । प्रेति॑ । नः॒ । आयूꣳ॑षि । ता॒रि॒षः॒ ॥ अन्विति॑ । म॒न्य॒ता॒म् । अ॒नु॒मन्य॑मा॒नेत्य॑नु - मन्य॑माना । प्र॒जाव॑न्त॒मिति॑ प्र॒जा - व॒न्त॒म् । र॒यिम् । अक्षी॑यमाणम् ॥ तस्यै᳚ । व॒यम् । हेड॑सि । मा । अपीति॑ । भू॒म॒ । सा । नः॒ । दे॒वी । सु॒हवेति॑ सु - हवा᳚ । शर्म॑ । य॒च्छ॒तु॒ ॥ यस्या᳚म् । इ॒दम् । प्र॒दिशीति॑ प्र - दिशि॑ । यत् । वि॒रोच॑त॒ इति॑ वि - रोच॑ते । अनु॑मति॒मित्यनु॑ - म॒ति॒म् । प्रतीति॑ । भू॒ष॒न्ति॒ । आ॒यवः॑ ॥ यस्याः᳚ । उ॒पस्थ॒ इत्यु॒प - स्थः॒ । उ॒रु । अ॒न्तरि॑क्षम् । सा । नः॒ । दे॒वी । सु॒हवेति॑ सु - हवा᳚ । शर्म॑ । य॒च्छ॒तु॒ ॥  \newline




\markright{ TS 3.3.11.5  \hfill https://www.vedavms.in \hfill}

\section{ TS 3.3.11.5 }

\textbf{TS 3.3.11.5 } \newline
\textbf{Samhita Paata} \newline

रा॒काम॒हꣳ सु॒हवाꣳ॑ सुष्टु॒ती हु॑वे शृ॒णोतु॑ नः सु॒भगा॒ बोध॑तु॒ त्मना᳚ । सीव्य॒त्वपः॑ सू॒च्याऽच्छि॑द्यमानया॒ ददा॑तु वी॒रꣳ श॒तदा॑यमु॒क्थ्यं᳚ ॥ यास्ते॑ राके सुम॒तयः॑ सु॒पेश॑सो॒ याभि॒र्ददा॑सि दा॒शुषे॒ वसू॑नि । ताभि॑र्नो अ॒द्य सु॒मना॑ उ॒पाग॑हि सहस्रपो॒षꣳ सु॑भगे॒ ररा॑णा ॥ सिनी॑वालि॒ >1, या सु॑पा॒णिः >2 ॥ कु॒हूम॒हꣳ सु॒भगां᳚ ॅविद्म॒नाप॑सम॒स्मिन्. य॒ज्ञे सु॒हवां᳚ जोहवीमि ।सा नो॑ ददातु॒ श्रव॑णं ( ) पितृ॒णां तस्या᳚स्ते देवि ह॒विषा॑ विधेम ॥कु॒हू-र्दे॒वाना॑म॒मृत॑स्य॒ पत्नी॒ हव्या॑ नो अ॒स्य ह॒विष॑श्चिकेतु । सं दा॒शुषे॑ कि॒रतु॒ भूरि॑ वा॒मꣳ रा॒यस्पोषं॑ चिकि॒तुषे॑ दधातु ॥ \newline

\textbf{Pada Paata} \newline

रा॒काम् । अ॒हम् । सु॒हवा॒मिति॑ सु - हवा᳚म् । सु॒ष्टु॒तीति॑ सु-स्तु॒ती । हु॒वे॒ । शृ॒णोतु॑ । नः॒ । सु॒भगेति॑ सु - भगा᳚ । बोध॑तु । त्मना᳚ ॥ सीव्य॑तु । अपः॑ । सू॒च्या । अच्छि॑द्यमानया । ददा॑तु । वी॒रम् । श॒तदा॑य॒मिति॑ श॒त - दा॒य॒म् । उ॒क्थ्य᳚म् ॥ याः । ते॒ । रा॒के॒ । सु॒म॒तय॒ इति॑ सु - म॒तयः॑ । सु॒पेश॑स॒ इति॑ सु - पेश॑सः । याभिः॑ । ददा॑सि । दा॒शुषे᳚ । वसू॑नि ॥ ताभिः॑ । नः॒ । अ॒द्य । सु॒मना॒ इति॑ सु - मनाः᳚ । उ॒पाग॒हीत्यु॑प - आग॑हि । स॒ह॒स्र॒पो॒षमिति॑ सहस्र - पो॒षम् । सु॒भ॒ग॒ इति॑ सु - भ॒गे॒ । ररा॑णा ॥ सिनी॑वालि । या । सु॒पा॒णिरिति॑ सु - पा॒णिः ॥ कु॒हूम् । अ॒हम् । सु॒भगा॒मिति॑ सु - भगा᳚म् । वि॒द्म॒नाप॑स॒मिति॑ विद्म॒न - अ॒प॒स॒म् । अ॒स्मिन्न् । य॒ज्ञे । सु॒हवा॒मिति॑ सु - हवा᳚म् । जो॒ह॒वी॒मि॒ ॥ सा । नः॒ । द॒दा॒तु॒ । श्रव॑णम् ( ) । पि॒तृ॒णाम् । तस्याः᳚ । ते॒ । दे॒वि॒ । ह॒विषा᳚ । वि॒धे॒म॒ ॥ कु॒हूः । दे॒वाना᳚म् । अ॒मृत॑स्य । पत्नी᳚ । हव्या᳚ । नः॒ । अ॒स्य । ह॒विषः॑ । चि॒के॒तु॒ ॥ समिति॑ । दा॒शुषे᳚ । कि॒रतु॑ । भूरि॑ । वा॒मम् । रा॒यः । पोष᳚म् । चि॒कि॒तुषे᳚ । द॒धा॒तु॒ ॥  \newline






\end{document}