TS 1.8.6.1

1  प्र॒ति॒पू॒रु॒षम् ।एक॑कपालान् ।निः । 
 
प्र॒ति॒पू॒रु॒ष मेक॑कपाला॒ नेक॑कपालान् प्रतिपूरु॒षम् प्र॑तिपूरु॒ष मेक॑कपाला॒न् निर् णिरेक॑कपालान् प्रतिपूरु॒षम् प्र॑तिपूरु॒ष मेक॑कपाला॒न् निः ।
2  प्र॒ति॒पू॒रु॒षम् । 
 
प्र॒ति॒पू॒रु॒षमिति॑ प्रति - पू॒रु॒षम् ।
3  एक॑कपालान् ।निः ।व॒प॒ति॒ । 
 
एक॑कपाला॒न् निर् णिरेक॑कपाला॒ नेक॑कपाला॒न् निर् व॑पति वपति॒ निरेक॑कपाला॒ नेक॑कपाला॒न् निर् व॑पति ।
4  एक॑कपालान् । 
 
एक॑कपाला॒नित्येक॑ - क॒पा॒ला॒न् ।
5  निः ।व॒प॒ति॒ ।एक᳚म् । 
 
निर् व॑पति वपति॒ निर् णिर् व॑प॒ त्येक॒ मेकं॑ ॅवपति॒ निर् णिर् व॑प॒ त्येक᳚म् ।
6  व॒प॒ति॒ ।एक᳚म् ।अति॑रिक्तम् । 
 
व॒प॒ त्येक॒ मेकं॑ ॅवपति वप॒ त्येक॒ मति॑रिक्त॒ मति॑रिक्त॒ मेकं॑ ॅवपति वप॒ त्येक॒ मति॑रिक्तम् ।
7  एक᳚म् ।अति॑रिक्तम् ।याव॑न्तः । 
 
एक॒ मति॑रिक्त॒ मति॑रिक्त॒ मेक॒ मेक॒ मति॑रिक्तं॒ ॅयाव॑न्तो॒ याव॒न्तो ऽति॑रिक्त॒ मेक॒ मेक॒ मति॑रिक्तं॒ ॅयाव॑न्तः ।
8  अति॑रिक्तम् ।याव॑न्तः ।गृ॒ह्याः᳚ । 
 
अति॑रिक्तं॒ ॅयाव॑न्तो॒ याव॒न्तो ऽति॑रिक्त॒ मति॑रिक्तं॒ ॅयाव॑न्तो गृ॒ह्या॑ गृ॒ह्या॑ याव॒न्तो ऽति॑रिक्त॒ मति॑रिक्तं॒ ॅयाव॑न्तो गृ॒ह्याः᳚ ।
9  अति॑रिक्तम् । 
 
अति॑रिक्त॒मित्यति॑ - रि॒क्त॒म् ।
10  याव॑न्तः ।गृ॒ह्याः᳚ ।स्मः । 
 
याव॑न्तो गृ॒ह्या॑ गृ॒ह्या॑ याव॑न्तो॒ याव॑न्तो गृ॒ह्याः᳚ स्मः स्मो गृ॒ह्या॑ याव॑न्तो॒ याव॑न्तो गृ॒ह्याः᳚ स्मः ।
11  गृ॒ह्याः᳚ ।स्मः ।तेभ्यः॑ । 
 
गृ॒ह्याः᳚ स्मः स्मो गृ॒ह्या॑ गृ॒ह्याः᳚ स्म स्तेभ्य॒ स्तेभ्यः॒ स्मो गृ॒ह्या॑ गृ॒ह्याः᳚ स्म स्तेभ्यः॑ ।
12  स्मः ।तेभ्यः॑ ।कम् । 
 
स्म स्तेभ्य॒ स्तेभ्यः॒ स्मः स्म स्तेभ्यः॒ कम् कम् तेभ्यः॒ स्मः स्म स्तेभ्यः॒ कम् ।
13  तेभ्यः॑ ।कम् ।अ॒क॒र॒म् । 
 
तेभ्यः॒ कम् कम् तेभ्य॒ स्तेभ्यः॒ क म॑कर मकर॒म् कम् तेभ्य॒ स्तेभ्यः॒ क म॑करम् ।
14  कम् ।अ॒क॒र॒म् ।प॒शू॒नाम् । 
 
क म॑कर मकर॒म् कम् क म॑करम् पशू॒नाम् प॑शू॒ना म॑कर॒म् कम् क म॑करम् पशू॒नाम् ।
15  अ॒क॒र॒म् ।प॒शू॒नाम् ।शर्म॑ । 
 
अ॒क॒र॒म् प॒शू॒नाम् प॑शू॒ना म॑कर मकरम् पशू॒नाꣳ शर्म॒ शर्म॑ पशू॒ना म॑कर मकरम् पशू॒नाꣳ शर्म॑ ।
16  प॒शू॒नाम् ।शर्म॑ ।अ॒सि॒ । 
 
प॒शू॒नाꣳ शर्म॒ शर्म॑ पशू॒नाम् प॑शू॒नाꣳ शर्मा᳚स्यसि॒ शर्म॑ पशू॒नाम् प॑शू॒नाꣳ शर्मा॑सि ।
17  शर्म॑ ।अ॒सि॒ ।शर्म॑ । 
 
शर्मा᳚स्यसि॒ शर्म॒ शर्मा॑सि॒ शर्म॒ शर्मा॑सि॒ शर्म॒ शर्मा॑सि॒ शर्म॑ ।
18  अ॒सि॒ ।शर्म॑ ।यज॑मानस्य । 
 
अ॒सि॒ शर्म॒ शर्मा᳚स्यसि॒ शर्म॒ यज॑मानस्य॒ यज॑मानस्य॒ शर्मा᳚स्यसि॒ शर्म॒ यज॑मानस्य ।
19  शर्म॑ ।यज॑मानस्य ।शर्म॑ । 
 
शर्म॒ यज॑मानस्य॒ यज॑मानस्य॒ शर्म॒ शर्म॒ यज॑मानस्य॒ शर्म॒ शर्म॒ यज॑मानस्य॒ शर्म॒ शर्म॒ यज॑मानस्य॒ शर्म॑ ।
20  यज॑मानस्य ।शर्म॑ ।मे॒ । 
 
यज॑मानस्य॒ शर्म॒ शर्म॒ यज॑मानस्य॒ यज॑मानस्य॒ शर्म॑ मे मे॒ शर्म॒ यज॑मानस्य॒ यज॑मानस्य॒ शर्म॑ मे ।
21  शर्म॑ ।मे॒ ।य॒च्छ॒ । 
 
शर्म॑ मे मे॒ शर्म॒ शर्म॑ मे यच्छ यच्छ मे॒ शर्म॒ शर्म॑ मे यच्छ ।
22  मे॒ ।य॒च्छ॒ ।एकः॑ । 
 
मे॒ य॒च्छ॒ य॒च्छ॒ मे॒ मे॒ य॒च्छैक॒ एको॑ यच्छ मे मे य॒च्छैकः॑ ।
23  य॒च्छ॒ ।एकः॑ ।ए॒व । 
 
य॒च्छैक॒ एको॑ यच्छ य॒च्छैक॑ ए॒वै वैको॑ यच्छ य॒च्छैक॑ ए॒व ।
24  एकः॑ ।ए॒व ।रु॒द्रः । 
 
एक॑ ए॒वै वैक॒ एक॑ ए॒व रु॒द्रो रु॒द्र ए॒वैक॒ एक॑ ए॒व रु॒द्रः ।
25  ए॒व ।रु॒द्रः ।न । 
 
ए॒व रु॒द्रो रु॒द्र ए॒वैव रु॒द्रो न न रु॒द्र ए॒वैव रु॒द्रो न ।
26  रु॒द्रः ।न ।द्वि॒तीया॑य । 
 
रु॒द्रो न न रु॒द्रो रु॒द्रो न द्वि॒तीया॑य द्वि॒तीया॑य॒ न रु॒द्रो रु॒द्रो न द्वि॒तीया॑य ।
27  न ।द्वि॒तीया॑य ।त॒स्थे॒ । 
 
न द्वि॒तीया॑य द्वि॒तीया॑य॒ न न द्वि॒तीया॑य तस्थे तस्थे द्वि॒तीया॑य॒ न न द्वि॒तीया॑य तस्थे ।
28  द्वि॒तीया॑य ।त॒स्थे॒ ।आ॒खुः । 
 
द्वि॒तीया॑य तस्थे तस्थे द्वि॒तीया॑य द्वि॒तीया॑य तस्थ आ॒खु रा॒खु स्त॑स्थे द्वि॒तीया॑य द्वि॒तीया॑य तस्थ आ॒खुः ।
29  त॒स्थे॒ ।आ॒खुः ।ते॒ । 
 
त॒स्थ॒ आ॒खु रा॒खु स्त॑स्थे तस्थ आ॒खु स्ते॑ त आ॒खु स्त॑स्थे तस्थ आ॒खु स्ते᳚ ।
30  आ॒खुः ।ते॒ ।रु॒द्र॒ । 
 
आ॒खु स्ते॑ त आ॒खु रा॒खु स्ते॑ रुद्र रुद्र त आ॒खु रा॒खु स्ते॑ रुद्र ।
31  ते॒ ।रु॒द्र॒ ।प॒शुः । 
 
ते॒ रु॒द्र॒ रु॒द्र॒ ते॒ ते॒ रु॒द्र॒ प॒शुः प॒शू रु॑द्र ते ते रुद्र प॒शुः ।
32  रु॒द्र॒ ।प॒शुः ।तम् । 
 
रु॒द्र॒ प॒शुः प॒शू रु॑द्र रुद्र प॒शु स्तम् तम् प॒शू रु॑द्र रुद्र प॒शु स्तम् ।
33  प॒शुः ।तम् ।जु॒ष॒स्व॒ । 
 
प॒शु स्तम् तम् प॒शुः प॒शु स्तम् जु॑षस्व जुषस्व॒ तम् प॒शुः प॒शु स्तम् जु॑षस्व ।
34  तम् ।जु॒ष॒स्व॒ ।ए॒षः । 
 
तम् जु॑षस्व जुषस्व॒ तम् तम् जु॑षस्वै॒ष ए॒ष जु॑षस्व॒ तम् तम् जु॑षस्वै॒षः ।
35  जु॒ष॒स्व॒ ।ए॒षः ।ते॒ । 
 
जु॒ष॒ स्वै॒ष ए॒ष जु॑षस्व जुष स्वै॒ष ते॑ त ए॒ष जु॑षस्व जुष स्वै॒ष ते᳚ ।
36  ए॒षः ।ते॒ ।रु॒द्र॒ । 
 
ए॒ष ते॑ त ए॒ष ए॒ष ते॑ रुद्र रुद्र त ए॒ष ए॒ष ते॑ रुद्र ।
37  ते॒ ।रु॒द्र॒ ।भा॒गः । 
 
ते॒ रु॒द्र॒ रु॒द्र॒ ते॒ ते॒ रु॒द्र॒ भा॒गो भा॒गो रु॑द्र ते ते रुद्र भा॒गः ।
38  रु॒द्र॒ ।भा॒गः ।स॒ह । 
 
रु॒द्र॒ भा॒गो भा॒गो रु॑द्र रुद्र भा॒गः स॒ह स॒ह भा॒गो रु॑द्र रुद्र भा॒गः स॒ह ।
39  भा॒गः ।स॒ह ।स्वस्रा᳚ । 
 
भा॒गः स॒ह स॒ह भा॒गो भा॒गः स॒ह स्वस्रा॒ स्वस्रा॑ स॒ह भा॒गो भा॒गः स॒ह स्वस्रा᳚ ।
40  स॒ह ।स्वस्रा᳚ ।अम्बि॑कया । 
 
स॒ह स्वस्रा॒ स्वस्रा॑ स॒ह स॒ह स्वस्रा ऽम्बि॑क॒या ऽम्बि॑कया॒ स्वस्रा॑ स॒ह स॒ह स्वस्रा ऽम्बि॑कया ।
41  स्वस्रा᳚ ।अम्बि॑कया ।तम् । 
 
स्वस्रा ऽम्बि॑क॒या ऽम्बि॑कया॒ स्वस्रा॒ स्वस्रा ऽम्बि॑कया॒ तम् त मम्बि॑कया॒ स्वस्रा॒ स्वस्रा ऽम्बि॑कया॒ तम् ।
42  अम्बि॑कया ।तम् ।जु॒ष॒स्व॒ । 
 
अम्बि॑कया॒ तम् त मम्बि॑क॒या ऽम्बि॑कया॒ तम् जु॑षस्व जुषस्व॒ त मम्बि॑क॒या ऽम्बि॑कया॒ तम् जु॑षस्व ।
43  तम् ।जु॒ष॒स्व॒ ।भे॒ष॒जम् । 
 
तम् जु॑षस्व जुषस्व॒ तम् तम् जु॑षस्व भेष॒जम् भे॑ष॒जम् जु॑षस्व॒ तम् तम् जु॑षस्व भेष॒जम् ।
44  जु॒ष॒स्व॒ ।भे॒ष॒जम् ।गवे᳚ । 
 
जु॒ष॒स्व॒ भे॒ष॒जम् भे॑ष॒जम् जु॑षस्व जुषस्व भेष॒जम् गवे॒ गवे॑ भेष॒जम् जु॑षस्व जुषस्व भेष॒जम् गवे᳚ ।
45  भे॒ष॒जम् ।गवे᳚ ।अश्वा॑य । 
 
भे॒ष॒जम् गवे॒ गवे॑ भेष॒जम् भे॑ष॒जम् गवे ऽश्वा॒या श्वा॑य॒ गवे॑ भेष॒जम् भे॑ष॒जम् गवे ऽश्वा॑य ।
46  गवे᳚ ।अश्वा॑य ।पुरु॑षाय । 
 
गवे ऽश्वा॒या श्वा॑य॒ गवे॒ गवे ऽश्वा॑य॒ पुरु॑षाय॒ पुरु॑षा॒ याश्वा॑य॒ गवे॒ गवे ऽश्वा॑य॒ पुरु॑षाय ।
47  अश्वा॑य ।पुरु॑षाय ।भे॒ष॒जम् । 
 
अश्वा॑य॒ पुरु॑षाय॒ पुरु॑षा॒ याश्वा॒ याश्वा॑य॒ पुरु॑षाय भेष॒जम् भे॑ष॒जम् पुरु॑षा॒या श्वा॒या श्वा॑य॒ पुरु॑षाय भेष॒जम् ।
48  पुरु॑षाय ।भे॒ष॒जम् ।अथो᳚ । 
 
पुरु॑षाय भेष॒जम् भे॑ष॒जम् पुरु॑षाय॒ पुरु॑षाय भेष॒ज मथो॒ अथो॑ भेष॒जम् पुरु॑षाय॒ पुरु॑षाय भेष॒ज मथो᳚ ।
49  भे॒ष॒जम् ।अथो᳚ ।अ॒स्मभ्य᳚म् । 
 
भे॒ष॒ज मथो॒ अथो॑ भेष॒जम् भे॑ष॒ज मथो॑ अ॒स्मभ्य॑ म॒स्मभ्य॒ मथो॑ भेष॒जम् भे॑ष॒ज मथो॑ अ॒स्मभ्य᳚म् ।
50  अथो᳚ ।अ॒स्मभ्य᳚म् ।भे॒ष॒जम् । 
 
अथो॑ अ॒स्मभ्य॑ म॒स्मभ्य॒ मथो॒ अथो॑ अ॒स्मभ्य॑म् भेष॒जम् भे॑ष॒ज म॒स्मभ्य॒ मथो॒ अथो॑ अ॒स्मभ्य॑म् भेष॒जम् ।
51  अथो᳚ । 
 
अथो॒ इत्यथो᳚ ।
52  अ॒स्मभ्य᳚म् ।भे॒ष॒जम् ।सुभे॑षजम् । 
 
अ॒स्मभ्य॑म् भेष॒जम् भे॑ष॒ज म॒स्मभ्य॑ म॒स्मभ्य॑म् भेष॒जꣳ सुभे॑षजꣳ॒॒ सुभे॑षजम् भेष॒ज म॒स्मभ्य॑ म॒स्मभ्य॑म् भेष॒जꣳ सुभे॑षजम् ।
53  अ॒स्मभ्य᳚म् । 
 
अ॒स्मभ्य॒मित्य॒स्म - भ्य॒म् ।
54  भे॒ष॒जम् ।सुभे॑षजम् ।यथा᳚ । 
 
भे॒ष॒जꣳ सुभे॑षजꣳ॒॒ सुभे॑षजम् भेष॒जम् भे॑ष॒जꣳ सुभे॑षजं॒ ॅयथा॒ यथा॒ सुभे॑षजम् भेष॒जम् भे॑ष॒जꣳ सुभे॑षजं॒ ॅयथा᳚ ।
55  सुभे॑षजम् ॥यथा᳚ ॥अस॑ति॥ 
 
सुभे॑षजं॒ ॅयथा॒ यथा॒ सुभे॑षजꣳ॒॒ सुभे॑षजं॒ ॅयथा ऽस॒त्यस॑ति॒ यथा॒ सुभे॑षजꣳ॒॒ सुभे॑षजं॒ ॅयथा ऽस॑ति ।
56  सुभे॑षजम् । 
 
सुभे॑षज॒मिति॒ सु - भे॒ष॒ज॒म् ।
