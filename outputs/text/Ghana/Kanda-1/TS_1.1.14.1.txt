TS 1.1.14.1

1  उ॒भा ।वा॒म् ।इ॒न्द्रा॒ग्नी॒ । 
(JD-38,GS-1.1-37) 
उ॒भा वां᳚ ॅवा मु॒भोभा वा॑ मिन्द्राग्नी इन्द्राग्नी वा मु॒भोभा वा॑ मिन्द्राग्नी ।
2  वा॒म् ।इ॒न्द्रा॒ग्नी॒ ।आ॒हु॒वद्ध्यै᳚ । 
(JD-38,GS-1.1-37) 
वा॒ मि॒न्द्रा॒ग्नी॒ इ॒न्द्रा॒ग्नी॒ वां॒ ॅवा॒ मि॒न्द्रा॒ग्नी॒ आ॒हु॒वद्ध्या॑ आहु॒वद्ध्या॑ इन्द्राग्नी वां ॅवा मिन्द्राग्नी आहु॒वद्ध्यै᳚ ।
3  इ॒न्द्रा॒ग्नी॒ ।आ॒हु॒वद्ध्यै᳚ ।उ॒भा । 
(JD-38,GS-1.1-37) 
इ॒न्द्रा॒ग्नी॒ आ॒हु॒वद्ध्या॑ आहु॒वद्ध्या॑ इन्द्राग्नी इन्द्राग्नी आहु॒वद्ध्या॑ उ॒भोभा ऽऽहु॒वद्ध्या॑ इन्द्राग्नी इन्द्राग्नी आहु॒वद्ध्या॑ उ॒भा ।
4  इ॒न्द्रा॒ग्नी॒ । 
(JD-38,GS-1.1-37) 
इ॒न्द्रा॒ग्नी॒ इती᳚न्द्र - अ॒ग्नी॒ ।
5  आ॒हु॒वद्ध्यै᳚ ।उ॒भा ।राध॑सः । 
 
आ॒हु॒वद्ध्या॑ उ॒भोभा ऽऽहु॒वद्ध्या॑ आहु॒वद्ध्या॑ उ॒भा राध॑सो॒ राध॑स उ॒भा ऽऽहु॒वद्ध्या॑ आहु॒वद्ध्या॑ उ॒भा राध॑सः ।
6  उ॒भा ।राध॑सः ।स॒ह । 
 
उ॒भा राध॑सो॒ राध॑स उ॒भोभा राध॑सः स॒ह स॒ह राध॑स उ॒भोभा राध॑सः स॒ह ।
7  राध॑सः ॥स॒ह ॥मा॒द॒यद्ध्यै᳚॥ 
 
राध॑सः स॒ह स॒ह राध॑सो॒ राध॑सः स॒ह मा॑द॒यद्ध्यै॑ माद॒यद्ध्यै॑ स॒ह राध॑सो॒ राध॑सः स॒ह मा॑द॒यद्ध्यै᳚ ।
8  स॒ह ॥मा॒द॒यद्ध्यै᳚॥ 
 
स॒ह मा॑द॒यद्ध्यै॑ माद॒यद्ध्यै॑ स॒ह स॒ह मा॑द॒यद्ध्यै᳚ ।
9  मा॒द॒यद्ध्यै᳚॥ 
 
मा॒द॒यद्ध्या॒ इति॑ माद॒यद्ध्यै᳚ ।
10  उ॒भा ।दा॒तारौ᳚ ।इ॒षाम् । 
 
उ॒भा दा॒तारौ॑ दा॒तारा॑ वु॒भोभा दा॒तारा॑ वि॒षा मि॒षाम् दा॒तारा॑ वु॒भोभा दा॒तारा॑ वि॒षाम् ।
11  दा॒तारौ᳚ ।इ॒षाम् ।र॒यी॒णाम् । 
 
दा॒तारा॑ वि॒षा मि॒षाम् दा॒तारौ॑ दा॒तारा॑ वि॒षाꣳ र॑यी॒णाꣳ र॑यी॒णा मि॒षाम् दा॒तारौ॑ दा॒तारा॑ वि॒षाꣳ र॑यी॒णाम् ।
12  इ॒षाम् ।र॒यी॒णाम् ।उ॒भा । 
 
इ॒षाꣳ र॑यी॒णाꣳ र॑यी॒णा मि॒षा मि॒षाꣳ र॑यी॒णा मु॒भोभा र॑यी॒णा मि॒षा मि॒षाꣳ र॑यी॒णा मु॒भा ।
13  र॒यी॒णाम् ।उ॒भा ।वाज॑स्य । 
 
र॒यी॒णा मु॒भोभा र॑यी॒णाꣳ र॑यी॒णा मु॒भा वाज॑स्य॒ वाज॑स्यो॒भा र॑यी॒णाꣳ र॑यी॒णा मु॒भा वाज॑स्य ।
14  उ॒भा ।वाज॑स्य ।सा॒तये᳚ । 
 
उ॒भा वाज॑स्य॒ वाज॑स्यो॒भोभा वाज॑स्य सा॒तये॑ सा॒तये॒ वाज॑स्यो॒भोभा वाज॑स्य सा॒तये᳚ ।
15  वाज॑स्य ।सा॒तये᳚ ।हु॒वे॒ । 
 
वाज॑स्य सा॒तये॑ सा॒तये॒ वाज॑स्य॒ वाज॑स्य सा॒तये॑ हुवे हुवे सा॒तये॒ वाज॑स्य॒ वाज॑स्य सा॒तये॑ हुवे ।
16  सा॒तये᳚ ॥हु॒वे॒ ॥वा॒म्॥ 
 
सा॒तये॑ हुवे हुवे सा॒तये॑ सा॒तये॑ हुवे वां ॅवाꣳ हुवे सा॒तये॑ सा॒तये॑ हुवे वाम् ।
17  हु॒वे॒ ॥वा॒म्॥ 
 
हु॒वे॒ वां॒ ॅवाꣳ॒॒ हु॒वे॒ हु॒वे॒ वा॒म् ।
18  वा॒म्॥ 
 
वा॒मिति॑ वाम् ।
19  अश्र॑वम् ।हि ।भू॒रि॒दाव॑त्तरा । 
(GS-1.1-38) 
अश्र॑वꣳ॒॒हि ह्यश्र॑व॒ मश्र॑वꣳ॒॒हि भू॑रि॒दाव॑त्तरा भूरि॒दाव॑त्तरा॒ ह्यश्र॑व॒ मश्र॑वꣳ॒॒हि भू॑रि॒दाव॑त्तरा ।
20  हि ।भू॒रि॒दाव॑त्तरा ।वा॒म् । 
(GS-1.1-38) 
हि भू॑रि॒दाव॑त्तरा भूरि॒दाव॑त्तरा॒ हि हि भू॑रि॒दाव॑त्तरा वां ॅवाम् भूरि॒दाव॑त्तरा॒ हि हि भू॑रि॒दाव॑त्तरा वाम् ।
21  भू॒रि॒दाव॑त्तरा ।वा॒म् ।विजा॑मातुः । 
(GS-1.1-38) 
भू॒रि॒दाव॑त्तरा वां ॅवाम् भूरि॒दाव॑त्तरा भूरि॒दाव॑त्तरा वां॒ ॅविजा॑मातु॒र् विजा॑मातुर् वाम् भूरि॒दाव॑त्तरा भूरि॒दाव॑त्तरा वां॒ ॅविजा॑मातुः ।
22  भू॒रि॒दाव॑त्तरा । 
(GS-1.1-38) 
भू॒रि॒दाव॑त्त॒रेति॑ भूरि॒दाव॑त् - त॒रा॒ ।
23  वा॒म् ।विजा॑मातुः ।उ॒त । 
(GS-1.1-38) 
वां॒ ॅविजा॑मातु॒र् विजा॑मातुर् वां ॅवां॒ ॅविजा॑मातुरु॒तोत विजा॑मातुर् वां ॅवां॒ ॅविजा॑मातुरु॒त ।
24  विजा॑मातुः ।उ॒त ।वा॒ । 
(GS-1.1-38) 
विजा॑मातुरु॒तोत विजा॑मातु॒र् विजा॑मातुरु॒त वा॑ वो॒त विजा॑मातु॒र् विजा॑मातुरु॒त वा᳚ ।
25  विजा॑मातुः । 
(GS-1.1-38) 
विजा॑मातु॒रिति॒ वि - जा॒मा॒तुः॒ ।
26  उ॒त ।वा॒ ।घ॒ । 
(GS-1.1-38) 
उ॒त वा॑ वो॒तोत वा॑ घ घ वो॒तोत वा॑ घ ।
27  वा॒ ॥घ॒ ॥स्या॒लात्॥ 
 (GS-1.1-38) 
वा॒ घ॒ घ॒ वा॒ वा॒ घा॒ स्या॒लाथ् स्या॒लाद् घ॑ वा वा घा स्या॒लात् ।
28  घ॒ ॥स्या॒लात्॥ 
 (GS-1.1-38) 
घा॒ स्या॒लाथ् स्या॒लाद् घ॑ घा स्या॒लात् ।
29  स्या॒लात्॥ 
 (GS-1.1-38) 
स्या॒लादिति॑ स्या॒लात् ।
30  अथ॑ ।सोम॑स्य ।प्रय॑ती । 
 
अथा॒ सोम॑स्य॒ सोम॒स्याथाथा॒ सोम॑स्य॒ प्रय॑ती॒ प्रय॑ती॒ सोम॒स्याथाथा॒ सोम॑स्य॒ प्रय॑ती ।
31  सोम॑स्य ।प्रय॑ती ।यु॒वभ्या᳚म् । 
 
सोम॑स्य॒ प्रय॑ती॒ प्रय॑ती॒ सोम॑स्य॒ सोम॑स्य॒ प्रय॑ती यु॒वभ्यां᳚ ॅयु॒वभ्या॒म् प्रय॑ती॒ सोम॑स्य॒ सोम॑स्य॒ प्रय॑ती यु॒वभ्या᳚म् ।
32  प्रय॑ती ।यु॒वभ्या᳚म् ।इन्द्रा᳚ग्नी । 
 
प्रय॑ती यु॒वभ्यां᳚ ॅयु॒वभ्या॒म् प्रय॑ती॒ प्रय॑ती यु॒वभ्या॒ मिन्द्रा᳚ग्नी॒ इन्द्रा᳚ग्नी यु॒वभ्या॒म् प्रय॑ती॒ प्रय॑ती यु॒वभ्या॒ मिन्द्रा᳚ग्नी ।
33  प्रय॑ती । 
 
प्रय॒तीति॒ प्र - य॒ती॒ ।
34  यु॒वभ्या᳚म् ।इन्द्रा᳚ग्नी ।स्तोम᳚म् । 
 
यु॒वभ्या॒ मिन्द्रा᳚ग्नी॒ इन्द्रा᳚ग्नी यु॒वभ्यां᳚ ॅयु॒वभ्या॒ मिन्द्रा᳚ग्नी॒ स्तोमꣳ॒॒ स्तोम॒ मिन्द्रा᳚ग्नी यु॒वभ्यां᳚ ॅयु॒वभ्या॒ मिन्द्रा᳚ग्नी॒ स्तोम᳚म् ।
35  यु॒वभ्या᳚म् । 
 
यु॒वभ्या॒मिति॑ यु॒व - भ्या॒म् ।
36  इन्द्रा᳚ग्नी ।स्तोम᳚म् ।ज॒न॒या॒मि॒ । 
 
इन्द्रा᳚ग्नी॒ स्तोमꣳ॒॒ स्तोम॒ मिन्द्रा᳚ग्नी॒ इन्द्रा᳚ग्नी॒ स्तोम॑म् जनयामि जनयामि॒ स्तोम॒ मिन्द्रा᳚ग्नी॒ इन्द्रा᳚ग्नी॒ स्तोम॑म् जनयामि ।
37  इन्द्रा᳚ग्नी । 
 
इन्द्रा᳚ग्नी॒ इतीन्द्र॑ - अ॒ग्नी॒ ।
38  स्तोम᳚म् ॥ज॒न॒या॒मि॒ ॥नव्य᳚म्॥ 
 
स्तोम॑म् जनयामि जनयामि॒ स्तोमꣳ॒॒ स्तोम॑म् जनयामि॒ नव्य॒न्नव्य॑म् जनयामि॒ स्तोमꣳ॒॒ स्तोम॑म् जनयामि॒ नव्य᳚म् ।
39  ज॒न॒या॒मि॒ ॥नव्य᳚म्॥ 
 
ज॒न॒या॒मि॒ नव्य॒न्नव्य॑म् जनयामि जनयामि॒ नव्य᳚म् ।
40  नव्य᳚म्॥ 
 
नव्य॒मिति॒ नव्य᳚म् ।
41  इन्द्रा᳚ग्नी ।न॒व॒तिम् ।पुरः॑ । 
 
इन्द्रा᳚ग्नी नव॒तिन्न॑व॒ति मिन्द्रा᳚ग्नी॒ इन्द्रा᳚ग्नी नव॒तिम् पुरः॒ पुरो॑ नव॒ति मिन्द्रा᳚ग्नी॒ इन्द्रा᳚ग्नी नव॒तिम् पुरः॑ ।
42  इन्द्रा᳚ग्नी । 
 
इन्द्रा᳚ग्नी॒ इतीन्द्र॑ - अ॒ग्नी॒ ।
43  न॒व॒तिम् ।पुरः॑ ।दा॒सप॑त्नीः । 
 
न॒व॒तिम् पुरः॒ पुरो॑ नव॒तिन्न॑व॒तिम् पुरो॑ दा॒सप॑त्नीर् दा॒सप॑त्नीः॒ पुरो॑ नव॒तिन्न॑व॒तिम् पुरो॑ दा॒सप॑त्नीः ।
44  पुरः॑ ॥दा॒सप॑त्नीः ॥अ॒धू॒नु॒त॒म्॥ 
 
पुरो॑ दा॒सप॑त्नीर् दा॒सप॑त्नीः॒ पुरः॒ पुरो॑ दा॒सप॑त्नीरधूनुत मधूनुतम् दा॒सप॑त्नीः॒ पुरः॒ पुरो॑ दा॒सप॑त्नीरधूनुतम् ।
45  दा॒सप॑त्नीः ॥अ॒धू॒नु॒त॒म्॥ 
 
दा॒सप॑त्नीरधूनुत मधूनुतम् दा॒सप॑त्नीर् दा॒सप॑त्नीरधूनुतम् ।
46  दा॒सप॑त्नीः । 
 
दा॒सप॑त्नी॒रिति॑ दा॒स - प॒त्नीः॒ ।
47  अ॒धू॒नु॒त॒म्॥ 
 
अ॒धू॒नु॒त॒मित्य॑धूनुतम् ।
48  सा॒कम् ॥एके॑न ॥कर्म॑णा॥ 
 
सा॒क मेके॒नैके॑न सा॒कꣳ सा॒क मेके॑न॒ कर्म॑णा॒ कर्म॒णैके॑न सा॒कꣳ सा॒क मेके॑न॒ कर्म॑णा ।
49  एके॑न ॥कर्म॑णा॥ 
 
एके॑न॒ कर्म॑णा॒ कर्म॒णैके॒नैके॑न॒ कर्म॑णा ।
50  कर्म॑णा॥ 
 
कर्म॒णेति॒ कर्म॑णा ।
51  शुचि᳚म् ।नु ।स्तोम᳚म् । 
 
शुचि॒न्नु नु शुचिꣳ॒॒ शुचि॒न्नु स्तोमꣳ॒॒ स्तोम॒न्नु शुचिꣳ॒॒ शुचि॒न्नु स्तोम᳚म् ।
52  नु ।स्तोम᳚म् ।नव॑जातम् । 
 
नु स्तोमꣳ॒॒ स्तोम॒न्नु नु स्तोम॒न्नव॑जात॒न्नव॑जातꣳ॒॒ स्तोम॒न्नु नु स्तोम॒न्नव॑जातम् ।
53  स्तोम᳚म् ।नव॑जातम् ।अ॒द्य । 
 
स्तोम॒न्नव॑जात॒न्नव॑जातꣳ॒॒ स्तोमꣳ॒॒ स्तोम॒न्नव॑जात म॒द्याद्य नव॑जातꣳ॒॒ स्तोमꣳ॒॒ स्तोम॒न्नव॑जात म॒द्य ।
54  नव॑जातम् ।अ॒द्य ।इन्द्रा᳚ग्नी । 
 
नव॑जात म॒द्याद्य नव॑जात॒न्नव॑जात म॒द्ये न्द्रा᳚ग्नी॒ इन्द्रा᳚ग्नी अ॒द्य नव॑जात॒न्नव॑जात म॒द्ये न्द्रा᳚ग्नी ।
55  नव॑जातम् । 
 
नव॑जात॒मिति॒ नव॑ - जा॒त॒म् ।
56  अ॒द्य ।इन्द्रा᳚ग्नी ।वृ॒त्र॒ह॒णा॒ । 
 
अ॒द्ये न्द्रा᳚ग्नी॒ इन्द्रा᳚ग्नी अ॒द्याद्ये न्द्रा᳚ग्नी वृत्रहणा वृत्रह॒णेन्द्रा᳚ग्नी अ॒द्याद्ये न्द्रा᳚ग्नी वृत्रहणा ।
57  इन्द्रा᳚ग्नी ॥वृ॒त्र॒ह॒णा॒ ॥जु॒षेथा᳚म्॥ 
 
इन्द्रा᳚ग्नी वृत्रहणा वृत्रह॒णेन्द्रा᳚ग्नी॒ इन्द्रा᳚ग्नी वृत्रहणा जु॒षेथा᳚म् जु॒षेथां᳚ ॅवृत्रह॒णेन्द्रा᳚ग्नी॒ इन्द्रा᳚ग्नी वृत्रहणा जु॒षेथा᳚म् ।
58  इन्द्रा᳚ग्नी । 
 
इन्द्रा᳚ग्नी॒ इतीन्द्र॑ - अ॒ग्नी॒ ।
59  वृ॒त्र॒ह॒णा॒ ॥जु॒षेथा᳚म्॥ 
 
वृ॒त्र॒ह॒णा॒ जु॒षेथा᳚म् जु॒षेथां᳚ ॅवृत्रहणा वृत्रहणा जु॒षेथा᳚म् ।
60  वृ॒त्र॒ह॒णा॒ । 
 
वृ॒त्र॒ह॒णेति॑ वृत्र - ह॒ना॒ ।
61  जु॒षेथा᳚म्॥ 
 
जु॒षेथा॒मिति॑ जु॒षेथा᳚म् ।
