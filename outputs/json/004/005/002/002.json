{
   "attribute": {
      "chandas": "",
      "devata": "",
      "rishi": ""
   },
   "classification": {
      "anuvakkam": 2,
      "kanda": 4,
      "panchasat": 2,
      "prasna": 5
   },
   "ghanapaatha": {
      "lines": [
         "रोहि॑ताय स्थ॒पत॑ये स्थ॒पत॑ये॒ रोहि॑ताय॒ रोहि॑ताय स्थ॒पत॑ये वृ॒क्षाणां᳚ ॅवृ॒क्षाणाꣳ॑ स्थ॒पत॑ये॒ रोहि॑ताय॒ रोहि॑ताय स्थ॒पत॑ये वृ॒क्षाणा᳚म् ।",
         "स्थ॒पत॑ये वृ॒क्षाणां᳚ ॅवृ॒क्षाणाꣳ॑ स्थ॒पत॑ये स्थ॒पत॑ये वृ॒क्षाणा॒म् पत॑ये॒ पत॑ये वृ॒क्षाणाꣳ॑ स्थ॒पत॑ये स्थ॒पत॑ये वृ॒क्षाणा॒म् पत॑ये ।",
         "वृ॒क्षाणा॒म् पत॑ये॒ पत॑ये वृ॒क्षाणां᳚ ॅवृ॒क्षाणा॒म् पत॑ये॒ नमो॒ नम॒ स्पत॑ये वृ॒क्षाणां᳚ ॅवृ॒क्षाणा॒म् पत॑ये॒ नमः॑ ।",
         "पत॑ये॒ नमो॒ नम॒ स्पत॑ये॒ पत॑ये॒ नमो॒ नमः॑ ।",
         "नमो॒ नमः॑ ।",
         "नमो॑ म॒न्त्रिणे॑ म॒न्त्रिणे॒ नमो॒ नमो॑ म॒न्त्रिणे॑ वाणि॒जाय॑ वाणि॒जाय॑ म॒न्त्रिणे॒ नमो॒ नमो॑ म॒न्त्रिणे॑ वाणि॒जाय॑ ।",
         "म॒न्त्रिणे॑ वाणि॒जाय॑ वाणि॒जाय॑ म॒न्त्रिणे॑ म॒न्त्रिणे॑ वाणि॒जाय॒ कक्षा॑णा॒म् कक्षा॑णां ॅवाणि॒जाय॑ म॒न्त्रिणे॑ म॒न्त्रिणे॑ वाणि॒जाय॒ कक्षा॑णाम् ।",
         "वा॒णि॒जाय॒ कक्षा॑णा॒म् कक्षा॑णां ॅवाणि॒जाय॑ वाणि॒जाय॒ कक्षा॑णा॒म् पत॑ये॒ पत॑ये॒ कक्षा॑णां ॅवाणि॒जाय॑ वाणि॒जाय॒ कक्षा॑णा॒म् पत॑ये ।",
         "कक्षा॑णा॒म् पत॑ये॒ पत॑ये॒ कक्षा॑णा॒म् कक्षा॑णा॒म् पत॑ये॒ नमो॒ नम॒ स्पत॑ये॒ कक्षा॑णा॒म् कक्षा॑णा॒म् पत॑ये॒ नमः॑ ।",
         "पत॑ये॒ नमो॒ नम॒ स्पत॑ये॒ पत॑ये॒ नमो॒ नमः॑ ।",
         "नमो॒ नमः॑ ।",
         "नमो॑ भुव॒न्तये॑ भुव॒न्तये॒ नमो॒ नमो॑ भुव॒न्तये॑ वारिवस्कृ॒ताय॑ वारिवस्कृ॒ताय॑ भुव॒न्तये॒ नमो॒ नमो॑ भुव॒न्तये॑ वारिवस्कृ॒ताय॑ ।",
         "भु॒व॒न्तये॑ वारिवस्कृ॒ताय॑ वारिवस्कृ॒ताय॑ भुव॒न्तये॑ भुव॒न्तये॑ वारिवस्कृ॒ता यौष॑धीना॒ मोष॑धीनां ॅवारिवस्कृ॒ताय॑ भुव॒न्तये॑ भुव॒न्तये॑ वारिवस्कृ॒ता यौष॑धीनाम् ।",
         "वा॒रि॒व॒स्कृ॒ता यौष॑धीना॒ मोष॑धीनां ॅवारिवस्कृ॒ताय॑ वारिवस्कृ॒ता यौष॑धीना॒म् पत॑ये॒ पत॑य॒ ओष॑धीनां ॅवारिवस्कृ॒ताय॑ वारिवस्कृ॒ता यौष॑धीना॒म् पत॑ये ।",
         "वा॒रि॒व॒स्कृ॒तायेति॑ वारिवः - कृ॒ताय॑ ।",
         "ओष॑धीना॒म् पत॑ये॒ पत॑य॒ ओष॑धीना॒ मोष॑धीना॒म् पत॑ये॒ नमो॒ नम॒ स्पत॑य॒ ओष॑धीना॒ मोष॑धीना॒म् पत॑ये॒ नमः॑ ।",
         "पत॑ये॒ नमो॒ नम॒ स्पत॑ये॒ पत॑ये॒ नमो॒ नमः॑ ।",
         "नमो॒ नमः॑ ।",
         "नम॑ उ॒च्चैर्घो॑षा यो॒च्चैर्घो॑षाय॒ नमो॒ नम॑ उ॒च्चैर्घो॑षाया क्र॒न्दय॑त आक्र॒न्दय॑त उ॒च्चैर्घो॑षाय॒ नमो॒ नम॑ उ॒च्चैर्घो॑षाया क्र॒न्दय॑ते ।",
         "उ॒च्चैर्घो॑षाया क्र॒न्दय॑त आक्र॒न्दय॑त उ॒च्चैर्घो॑षा यो॒च्चैर्घो॑षाया क्र॒न्दय॑ते पत्ती॒नाम् प॑त्ती॒ना मा᳚क्र॒न्दय॑त उ॒च्चैर्घो॑षा यो॒च्चैर्घो॑षाया क्र॒न्दय॑ते पत्ती॒नाम् ।",
         "उ॒च्चैर्घो॑षा॒येत्यु॒च्चैः - घो॒षा॒य॒ ।",
         "आ॒क्र॒न्दय॑ते पत्ती॒नाम् प॑त्ती॒ना मा᳚क्र॒न्दय॑त आक्र॒न्दय॑ते पत्ती॒नाम् पत॑ये॒ पत॑ये पत्ती॒ना मा᳚क्र॒न्दय॑त आक्र॒न्दय॑ते पत्ती॒नाम् पत॑ये ।",
         "आ॒क्र॒न्दय॑त॒ इत्या᳚ - क्र॒न्दय॑ते ।",
         "प॒त्ती॒नाम् पत॑ये॒ पत॑ये पत्ती॒नाम् प॑त्ती॒नाम् पत॑ये॒ नमो॒ नम॒ स्पत॑ये पत्ती॒नाम् प॑त्ती॒नाम् पत॑ये॒ नमः॑ ।",
         "पत॑ये॒ नमो॒ नम॒ स्पत॑ये॒ पत॑ये॒ नमो॒ नमः॑ ।",
         "नमो॒ नमः॑ ।",
         "नमः॑ कृथ्स्नवी॒ताय॑ कृथ्स्नवी॒ताय॒ नमो॒ नमः॑ कृथ्स्नवी॒ताय॒ धाव॑ते॒ धाव॑ते कृथ्स्नवी॒ताय॒ नमो॒ नमः॑ कृथ्स्नवी॒ताय॒ धाव॑ते ।",
         "कृ॒थ्स्न॒वी॒ताय॒ धाव॑ते॒ धाव॑ते कृथ्स्नवी॒ताय॑ कृथ्स्नवी॒ताय॒ धाव॑ते॒ सत्व॑नाꣳ॒॒ सत्व॑ना॒म् धाव॑ते कृथ्स्नवी॒ताय॑ कृथ्स्नवी॒ताय॒ धाव॑ते॒ सत्व॑नाम् ।",
         "कृ॒थ्स्न॒वी॒तायेति॑ कृथ्स्न - वी॒ताय॑ ।",
         "धाव॑ते॒ सत्व॑नाꣳ॒॒ सत्व॑ना॒म् धाव॑ते॒ धाव॑ते॒ सत्व॑ना॒म् पत॑ये॒ पत॑ये॒ सत्व॑ना॒म् धाव॑ते॒ धाव॑ते॒ सत्व॑ना॒म् पत॑ये ।",
         "सत्व॑ना॒म् पत॑ये॒ पत॑ये॒ सत्व॑नाꣳ॒॒ सत्व॑ना॒म् पत॑ये॒ नमो॒ नम॒ स्पत॑ये॒ सत्व॑नाꣳ॒॒ सत्व॑ना॒म् पत॑ये॒ नमः॑ ।",
         "पत॑ये॒ नमो॒ नम॒ स्पत॑ये॒ पत॑ये॒ नमः॑ ।",
         "नम॒ इति॒ नमः॑ ।"
      ]
   },
   "id": "TS 4.5.2.2",
   "jataipaatha": {
      "lines": [
         "रोहि॑ताय स्थ॒पत॑ये स्थ॒पत॑ये॒ रोहि॑ताय॒ रोहि॑ताय स्थ॒पत॑ये ।",
         "स्थ॒पत॑ये वृ॒क्षाणां᳚ ॅवृ॒क्षाणा(ग्ग्॑) स्थ॒पत॑ये स्थ॒पत॑ये वृ॒क्षाणा᳚म् ।",
         "वृ॒क्षाणा॒म् पत॑ये॒ पत॑ये वृ॒क्षाणां᳚ ॅवृ॒क्षाणा॒म् पत॑ये ।",
         "पत॑ये॒ नमो॒ नम॒ स्पत॑ये॒ पत॑ये॒ नमः॑ ।",
         "नमो॒ नमः॑ ।",
         "नमो॑ म॒न्त्रिणे॑ म॒न्त्रिणे॒ नमो॒ नमो॑ म॒न्त्रिणे᳚ ।",
         "म॒न्त्रिणे॑ वाणि॒जाय॑ वाणि॒जाय॑ म॒न्त्रिणे॑ म॒न्त्रिणे॑ वाणि॒जाय॑ ।",
         "वा॒णि॒जाय॒ कक्षा॑णा॒म् कक्षा॑णां ॅवाणि॒जाय॑ वाणि॒जाय॒ कक्षा॑णाम् ।",
         "कक्षा॑णा॒म् पत॑ये॒ पत॑ये॒ कक्षा॑णा॒म् कक्षा॑णा॒म् पत॑ये ।",
         "पत॑ये॒ नमो॒ नम॒ स्पत॑ये॒ पत॑ये॒ नमः॑ ।",
         "नमो॒ नमः॑ ।",
         "नमो॑ भुव॒न्तये॑ भुव॒न्तये॒ नमो॒ नमो॑ भुव॒न्तये᳚ ।",
         "भु॒व॒न्तये॑ वारिवस्कृ॒ताय॑ वारिवस्कृ॒ताय॑ भुव॒न्तये॑ भुव॒न्तये॑ वारिवस्कृ॒ताय॑ ।",
         "वा॒रि॒व॒स्कृ॒ता यौष॑धीना॒ मोष॑धीनां ॅवारिवस्कृ॒ताय॑ वारिवस्कृ॒ता यौष॑धीनाम् ।",
         "वा॒रि॒व॒स्कृ॒तायेति॑ वारिवः - कृ॒ताय॑ ।",
         "ओष॑धीना॒म् पत॑ये॒ पत॑य॒ ओष॑धीना॒ मोष॑धीना॒म् पत॑ये ।",
         "पत॑ये॒ नमो॒ नम॒ स्पत॑ये॒ पत॑ये॒ नमः॑ ।",
         "नमो॒ नमः॑ ।",
         "नम॑ उ॒च्चैर्घो॑षा यो॒च्चैर्घो॑षाय॒ नमो॒ नम॑ उ॒च्चैर्घो॑षाय ।",
         "उ॒च्चैर्घो॑षाया क्र॒न्दय॑त आक्र॒न्दय॑त उ॒च्चैर्घो॑षा यो॒च्चैर्घो॑षाया क्र॒न्दय॑ते ।",
         "उ॒च्चैर्घो॑षा॒येत्यु॒च्चैः - घो॒षा॒य॒ ।",
         "आ॒क्र॒न्दय॑ते पत्ती॒नाम् प॑त्ती॒ना मा᳚क्र॒न्दय॑त आक्र॒न्दय॑ते पत्ती॒नाम् ।",
         "आ॒क्र॒न्दय॑त॒ इत्या᳚ - क्र॒न्दय॑ते ।",
         "प॒त्ती॒नाम् पत॑ये॒ पत॑ये पत्ती॒नाम् प॑त्ती॒नाम् पत॑ये ।",
         "पत॑ये॒ नमो॒ नम॒ स्पत॑ये॒ पत॑ये॒ नमः॑ ।",
         "नमो॒ नमः॑ ।",
         "नमः॑ कृथ्स्नवी॒ताय॑ कृथ्स्नवी॒ताय॒ नमो॒ नमः॑ कृथ्स्नवी॒ताय॑ ।",
         "कृ॒थ्स्न॒वी॒ताय॒ धाव॑ते॒ धाव॑ते कृथ्स्नवी॒ताय॑ कृथ्स्नवी॒ताय॒ धाव॑ते ।",
         "कृ॒थ्स्न॒वी॒तायेति॑ कृथ्स्न - वी॒ताय॑ ।",
         "धाव॑ते॒ सत्व॑ना॒(ग्म्॒) सत्व॑ना॒म् धाव॑ते॒ धाव॑ते॒ सत्व॑नाम् ।",
         "सत्व॑ना॒म् पत॑ये॒ पत॑ये॒ सत्व॑ना॒(ग्म्॒) सत्व॑ना॒म् पत॑ये ।",
         "पत॑ये॒ नमो॒ नम॒ स्पत॑ये॒ पत॑ये॒ नमः॑ ।",
         "नम॒ इति॒ नमः॑ ।"
      ]
   },
   "kramampaatha": {
      "lines": [
         "रोहि॑ताय स्थ॒पत॑ये । स्थ॒पत॑ये वृ॒क्षाणा᳚म् । वृ॒क्षाणा॒म् पत॑ये । पत॑ये॒ नमः॑ । नमो॒ नमः॑ । नमो॑ म॒न्त्रिणे᳚ । म॒न्त्रिणे॑ वाणि॒जाय॑ । वा॒णि॒जाय॒ कक्षा॑णाम् । कक्षा॑णा॒म् पत॑ये । पत॑ये॒ नमः॑ । नमो॒ नमः॑ । नमो॑ भुव॒न्तये᳚ । भु॒व॒न्तये॑ वारिवस्कृ॒ताय॑ । वा॒रि॒व॒स्कृ॒तायौष॑धीनाम् । वा॒रि॒व॒स्कृ॒तायेति॑ वारिवः - कृ॒ताय॑ । ओष॑धीना॒म् पत॑ये । पत॑ये॒ नमः॑ । नमो॒ नमः॑ । नम॑ उ॒च्चैर्घो॑षाय । उ॒च्चैर्घो॑षायाक्र॒न्दय॑ते । उ॒च्चैर्घो॑षा॒येत्यु॒च्चैः - घो॒षा॒य॒ । आ॒क्र॒न्दय॑ते पत्ती॒नाम् । आ॒क्र॒न्दय॑त॒ इत्या᳚ - क्र॒न्दय॑ते । प॒त्ती॒नां पत॑ये । पत॑ये॒ नमः॑ । नमो॒ नमः॑ । नमः॑ कृथ्स्नवी॒ताय॑ । कृ॒थ्स्न॒वी॒ताय॒ धाव॑ते । कृ॒थ्स्न॒वी॒तायेति॑ कृथ्स्न - वी॒ताय॑ । धावे॑ते॒ सत्व॑नाम् । सत्व॑ना॒म् पत॑ये । पत॑ये॒ नमः॑ । नम॒ इति॒ नमः॑ ।"
      ]
   },
   "padapaatha": {
      "lines": [
         "रोहि॑ताय । स्थ॒पत॑ये । वृ॒क्षाणा᳚म् । पत॑ये । नमः॑ । नमः॑ । म॒न्त्रिणे᳚ । वा॒णि॒जाय॑ । कक्षा॑णाम् । पत॑ये । नमः॑ । नमः॑ । भु॒व॒न्तये᳚ । वा॒रि॒व॒स्कृ॒तायेति॑ वारिवः - कृ॒ताय॑ । ओष॑धीनाम् । पत॑ये । नमः॑ । नमः॑ । उ॒च्चैर्घो॑षा॒येत्यु॒च्चैः - घो॒षा॒य॒ । आ॒क्र॒न्दय॑त॒ इत्या᳚-क्र॒न्दय॑ते । प॒त्ती॒नाम् । पत॑ये । नमः॑ । नमः॑ । कृ॒थ्स्न॒वी॒तायेति॑ कृथ्स्न-वी॒ताय॑ । धाव॑ते । सत्त्व॑नाम् । पत॑ये । नमः॑ ॥"
      ]
   },
   "samhita": {
      "lines": [
         "रोहि॑ताय स्थ॒पत॑ये वृ॒क्षाणां॒ पत॑ये॒ नमो॒                                      नमो॑ म॒न्त्रिणे॑ वाणि॒जाय॒ कक्षा॑णां॒ पत॑ये॒ नमो॒                          नमो॑ भुव॒न्तये॑ वारिवस्कृ॒ता-यौष॑धीनां॒ पत॑ये॒ नमो॒   नम॑ उ॒च्चै-र्घो॑षाया क्र॒न्दय॑ते पत्ती॒नां पत॑ये॒ नमो॒                    नमः॑ कृथ्स्नवी॒ताय॒ धाव॑ते॒ सत्त्व॑नां॒ पत॑ये॒ नमः॑"
      ]
   }
}