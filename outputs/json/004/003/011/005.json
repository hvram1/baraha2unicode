{
   "attribute": {
      "chandas": "",
      "devata": "",
      "rishi": ""
   },
   "classification": {
      "anuvakkam": 11,
      "kanda": 4,
      "panchasat": 5,
      "prasna": 3
   },
   "ghanapaatha": {
      "lines": [
         "ऋ॒तस्य॒ गर्भो॒ गर्भ॑ ऋ॒तस्य॒ र्‌तस्य॒ गर्भः॑ प्रथ॒मा प्र॑थ॒मा गर्भ॑ ऋ॒तस्य॒ र्‌तस्य॒ गर्भः॑ प्रथ॒मा ।",
         "गर्भः॑ प्रथ॒मा प्र॑थ॒मा गर्भो॒ गर्भः॑ प्रथ॒मा व्यू॒षुषी᳚ व्यू॒षुषी᳚ प्रथ॒मा गर्भो॒ गर्भः॑ प्रथ॒मा व्यू॒षुषी᳚ ।",
         "प्र॒थ॒मा व्यू॒षुषी᳚ व्यू॒षुषी᳚ प्रथ॒मा प्र॑थ॒मा व्यू॒षुष्य॒पा म॒पां ॅव्यू॒षुषी᳚ प्रथ॒मा प्र॑थ॒मा व्यू॒षुष्य॒पाम् ।",
         "व्यू॒षुष्य॒पा म॒पां ॅव्यू॒षुषी᳚ व्यू॒षुष्य॒पा मेकैका॒ ऽपां ॅव्यू॒षुषी᳚ व्यू॒षुष्य॒पा मेका᳚ ।",
         "व्यू॒षुषीति॑ वि - ऊ॒षुषी᳚ ।",
         "अ॒पा मेकैका॒ ऽपा म॒पा मेका॑ महि॒मान॑म् महि॒मान॒ मेका॒ ऽपा म॒पा मेका॑ महि॒मान᳚म् ।",
         "एका॑ महि॒मान॑म् महि॒मान॒ मेकैका॑ महि॒मान॑म् बिभर्ति बिभर्ति महि॒मान॒ मेकैका॑ महि॒मान॑म् बिभर्ति ।",
         "म॒हि॒मान॑म् बिभर्ति बिभर्ति महि॒मान॑म् महि॒मान॑म् बिभर्ति ।",
         "बि॒भ॒र्तीति॑ बिभर्ति ।",
         "सूर्य॒ स्यैकैका॒ सूर्य॑स्य॒ सूर्य॒स्यैका॒ चर॑ति॒ चर॒त्येका॒ सूर्य॑स्य॒ सूर्य॒ स्यैका॒ चर॑ति ।",
         "एका॒ चर॑ति॒ चर॒ त्येकैका॒ चर॑ति निष्कृ॒तेषु॑ निष्कृ॒तेषु॒ चर॒ त्येकैका॒ चर॑ति निष्कृ॒तेषु॑ ।",
         "चर॑ति निष्कृ॒तेषु॑ निष्कृ॒तेषु॒ चर॑ति॒ चर॑ति निष्कृ॒तेषु॑ घ॒र्मस्य॑ घ॒र्मस्य॑ निष्कृ॒तेषु॒ चर॑ति॒ चर॑ति निष्कृ॒तेषु॑ घ॒र्मस्य॑ ।",
         "नि॒ष्कृ॒तेषु॑ घ॒र्मस्य॑ घ॒र्मस्य॑ निष्कृ॒तेषु॑ निष्कृ॒तेषु॑ घ॒र्मस्यैकैका॑ घ॒र्मस्य॑ निष्कृ॒तेषु॑ निष्कृ॒तेषु॑ घ॒र्मस्यैका᳚ ।",
         "नि॒ष्कृ॒तेष्विति॑ निः - कृ॒तेषु॑ ।",
         "घ॒र्म स्यैकैका॑ घ॒र्मस्य॑ घ॒र्म स्यैका॑ सवि॒ता स॑वि॒ तैका॑ घ॒र्मस्य॑ घ॒र्म स्यैका॑ सवि॒ता ।",
         "एका॑ सवि॒ता स॑वि॒ तैकैका॑ सवि॒ तैका॒ मेकाꣳ॑ सवि॒ तैकैका॑ सवि॒तैका᳚म् ।",
         "स॒वि॒ तैका॒ मेकाꣳ॑ सवि॒ता स॑वि॒ तैका॒न्नि न्येकाꣳ॑ सवि॒ता स॑वि॒ तैका॒न्नि ।",
         "एका॒न्नि न्येका॒ मेका॒न्नि य॑च्छति यच्छति॒ न्येका॒ मेका॒न्नि य॑च्छति ।",
         "नि य॑च्छति यच्छति॒ नि नि य॑च्छति ।",
         "य॒च्छ॒तीति॑ यच्छति ।",
         "या प्र॑थ॒मा प्र॑थ॒मा या या प्र॑थ॒मा व्यौच्छ॒द् व्यौच्छ॑त् प्रथ॒मा या या प्र॑थ॒मा व्यौच्छ॑त् ।",
         "प्र॒थ॒मा व्यौच्छ॒द् व्यौच्छ॑त् प्रथ॒मा प्र॑थ॒मा व्यौच्छ॒थ् सा सा व्यौच्छ॑त् प्रथ॒मा प्र॑थ॒मा व्यौच्छ॒थ् सा ।",
         "व्यौच्छ॒थ् सा सा व्यौच्छ॒द् व्यौच्छ॒थ् सा धे॒नुर् धे॒नुः सा व्यौच्छ॒द् व्यौच्छ॒थ् सा धे॒नुः ।",
         "व्यौच्छ॒दिति॑ वि - औच्छ॑त् ।",
         "सा धे॒नुर् धे॒नुः सा सा धे॒नु र॑भव दभवद् धे॒नुः सा सा धे॒नु र॑भवत् ।",
         "धे॒नु र॑भव दभवद् धे॒नुर् धे॒नु र॑भवद् य॒मे य॒मे अ॑भवद् धे॒नुर् धे॒नु र॑भवद् य॒मे ।",
         "अ॒भ॒व॒द् य॒मे य॒मे अ॑भव दभवद् य॒मे ।",
         "य॒म इति॑ य॒मे ।",
         "सा नो॑ नः॒ सा सा नः॒ पय॑स्वती॒ पय॑स्वती नः॒ सा सा नः॒ पय॑स्वती ।",
         "नः॒ पय॑स्वती॒ पय॑स्वती नो नः॒ पय॑स्वती धुक्ष्व धुक्ष्व॒ पय॑स्वती नो नः॒ पय॑स्वती धुक्ष्व ।",
         "पय॑स्वती धुक्ष्व धुक्ष्व॒ पय॑स्वती॒ पय॑स्वती धु॒क्ष्वोत् त॑रामुत्तरा॒ मुत्त॑रामुत्तराम् धुक्ष्व॒ पय॑स्वती॒ पय॑स्वती धु॒क्ष्वोत् त॑रामुत्तराम् ।",
         "धु॒क्ष्वोत् त॑रामुत्तरा॒ मुत्त॑रामुत्तराम् धुक्ष्व धु॒क्ष्वोत् त॑रामुत्तराꣳ॒॒ समाꣳ॒॒ समा॒ मुत्त॑रामुत्तराम् धुक्ष्व धु॒क्ष्वोत् त॑रामुत्तराꣳ॒॒ समा᳚म् ।",
         "उत्त॑रामुत्तराꣳ॒॒ समाꣳ॒॒ समा॒ मुत्त॑रामुत्तरा॒ मुत्त॑रामुत्तराꣳ॒॒ समा᳚म् ।",
         "उत्त॑रामुत्तरा॒मित्युत्त॑रां - उ॒त्त॒रा॒म् ।",
         "समा॒मिति॒ समा᳚म् ।",
         "शु॒क्रर्.ष॑भा॒ नभ॑सा॒ नभ॑सा शु॒क्रर्.ष॑भा शु॒क्रर्.ष॑भा॒ नभ॑सा॒ ज्योति॑षा॒ ज्योति॑षा॒ नभ॑सा शु॒क्रर्.ष॑भा शु॒क्रर्.ष॑भा॒ नभ॑सा॒ ज्योति॑षा ।",
         "शु॒क्रर्.ष॒भेति॑ शु॒क्र - ऋ॒ष॒भा॒ ।",
         "नभ॑सा॒ ज्योति॑षा॒ ज्योति॑षा॒ नभ॑सा॒ नभ॑सा॒ ज्योति॒षा ऽऽज्योति॑षा॒ नभ॑सा॒ नभ॑सा॒ ज्योति॒षा ।",
         "ज्योति॒षा ऽऽज्योति॑षा॒ ज्योति॒षा ऽगा॑ दगा॒ दा ज्योति॑षा॒ ज्योति॒षा ऽगा᳚त् ।",
         "आ ऽगा॑ दगा॒ दा ऽगा᳚द् वि॒श्वरू॑पा वि॒श्वरू॑पा ऽगा॒दा ऽगा᳚द् वि॒श्वरू॑पा ।",
         "अ॒गा॒द् वि॒श्वरू॑पा वि॒श्वरू॑पा ऽगा दगाद् वि॒श्वरू॑पा शब॒लीः श॑ब॒लीर् वि॒श्वरू॑पा ऽगादगाद् वि॒श्वरू॑पा शब॒लीः ।",
         "वि॒श्वरू॑पा शब॒लीः श॑ब॒लीर् वि॒श्वरू॑पा वि॒श्वरू॑पा शब॒ली र॒ग्निके॑तु र॒ग्निके॑तुः शब॒लीर् वि॒श्वरू॑पा वि॒श्वरू॑पा शब॒ली र॒ग्निके॑तुः ।",
         "वि॒श्वरू॒पेति॑ वि॒श्व - रू॒पा॒ ।",
         "श॒ब॒ली र॒ग्निके॑तु र॒ग्निके॑तुः शब॒लीः श॑ब॒ली र॒ग्निके॑तुः ।",
         "अ॒ग्निके॑तु॒रित्य॒ग्नि - के॒तुः॒ ।",
         "स॒मा॒न मर्थ॒ मर्थꣳ॑ समा॒नꣳ स॑मा॒न मर्थꣳ॑ स्वप॒स्यमा॑ना स्वप॒स्यमा॒ना ऽर्थꣳ॑ समा॒नꣳ स॑मा॒न मर्थꣳ॑ स्वप॒स्यमा॑ना ।",
         "अर्थꣳ॑ स्वप॒स्यमा॑ना स्वप॒स्यमा॒ना ऽर्थ॒ मर्थꣳ॑ स्वप॒स्यमा॑ना॒ बिभ्र॑ती॒ बिभ्र॑ती स्वप॒स्यमा॒ना ऽर्थ॒ मर्थꣳ॑ स्वप॒स्यमा॑ना॒ बिभ्र॑ती ।",
         "स्व॒प॒स्यमा॑ना॒ बिभ्र॑ती॒ बिभ्र॑ती स्वप॒स्यमा॑ना स्वप॒स्यमा॑ना॒ बिभ्र॑ती ज॒राम् ज॒राम् बिभ्र॑ती स्वप॒स्यमा॑ना स्वप॒स्यमा॑ना॒ बिभ्र॑ती ज॒राम् ।",
         "स्व॒प॒स्यमा॒नेति॑ सु - अ॒प॒स्यमा॑ना ।",
         "बिभ्र॑ती ज॒राम् ज॒राम् बिभ्र॑ती॒ बिभ्र॑ती ज॒रा म॑जरे अजरे ज॒राम् बिभ्र॑ती॒ बिभ्र॑ती ज॒रा म॑जरे ।",
         "ज॒रा म॑जरे अजरे ज॒राम् ज॒रा म॑जर उष उषो अजरे ज॒राम् ज॒रा म॑जर उषः ।",
         "अ॒ज॒र॒ उ॒ष॒ उ॒षो॒ अ॒ज॒रे॒ अ॒ज॒र॒ उ॒ष॒ ओषो॑ अजरे अजर उष॒ आ ।",
         "उ॒ष॒ ओष॑ उष॒ आ ऽगा॑ अगा॒ ओष॑ उष॒ आ ऽगाः᳚ ।",
         "आ ऽगा॑ अगा॒ आ ऽगाः᳚ ।",
         "अ॒गा॒ इत्य॑गाः ।",
         "ऋ॒तू॒नाम् पत्नी॒ पत्न्यृ॑तू॒ना मृ॑तू॒नाम् पत्नी᳚ प्रथ॒मा प्र॑थ॒मा पत्न्यृ॑तू॒ना मृ॑तू॒नाम् पत्नी᳚ प्रथ॒मा ।",
         "पत्नी᳚ प्रथ॒मा प्र॑थ॒मा पत्नी॒ पत्नी᳚ प्रथ॒मेय मि॒यम् प्र॑थ॒मा पत्नी॒ पत्नी᳚ प्रथ॒मेयम् ।",
         "प्र॒थ॒मेय मि॒यम् प्र॑थ॒मा प्र॑थ॒मेय मेयम् प्र॑थ॒मा प्र॑थ॒मेय मा ।",
         "इ॒य मेय मि॒य मा ऽगा॑ दगा॒ देय मि॒य मा ऽगा᳚त् ।",
         "आ ऽगा॑ दगा॒दा ऽगा॒दह्ना॒ मह्ना॑ मगा॒दा ऽगा॒दह्ना᳚म् ।",
         "अ॒गा॒ दह्ना॒ मह्ना॑ मगा दगा॒दह्ना᳚म् ने॒त्री ने॒त्र्यह्ना॑ मगादगा॒ दह्ना᳚म् ने॒त्री ।",
         "अह्ना᳚म् ने॒त्री ने॒त्र्यह्ना॒ मह्ना᳚म् ने॒त्री ज॑नि॒त्री ज॑नि॒त्री ने॒त्र्यह्ना॒ मह्ना᳚म् ने॒त्री ज॑नि॒त्री ।",
         "ने॒त्री ज॑नि॒त्री ज॑नि॒त्री ने॒त्री ने॒त्री ज॑नि॒त्री प्र॒जाना᳚म् प्र॒जाना᳚म् जनि॒त्री ने॒त्री ने॒त्री ज॑नि॒त्री प्र॒जाना᳚म् ।",
         "ज॒नि॒त्री प्र॒जाना᳚म् प्र॒जाना᳚म् जनि॒त्री ज॑नि॒त्री प्र॒जाना᳚म् ।",
         "प्र॒जाना॒मिति॑ प्र - जाना᳚म् ।",
         "एका॑ स॒ती स॒त्ये कैका॑ स॒ती ब॑हु॒धा ब॑हु॒धा स॒त्ये कैका॑ स॒ती ब॑हु॒धा ।",
         "स॒ती ब॑हु॒धा ब॑हु॒धा स॒ती स॒ती ब॑हु॒धोष॑ उषो बहु॒धा स॒ती स॒ती ब॑हु॒धोषः॑ ।",
         "ब॒हु॒धोष॑ उषो बहु॒धा ब॑हु॒धोषो॒ वि व्यु॑षो बहु॒धा ब॑हु॒धोषो॒ वि ।",
         "ब॒हु॒धेति॑ बहु - धा ।",
         "उ॒षो॒ वि व्यु॑ष उषो॒ व्यु॑च्छ स्युच्छसि॒ व्यु॑ष उषो॒ व्यु॑च्छसि ।",
         "व्यु॑च्छ स्युच्छसि॒ वि व्यु॑च्छ॒ स्यजी॒र्णा ऽजी᳚र्णोच्छसि॒ वि व्यु॑च्छ॒ स्यजी᳚र्णा ।",
         "उ॒च्छ॒ स्यजी॒र्णा ऽजी᳚र्णोच्छ स्युच्छ॒ स्यजी᳚र्णा॒ त्वम् त्व मजी᳚र्णोच्छ स्युच्छ॒ स्यजी᳚र्णा॒ त्वम् ।",
         "अजी᳚र्णा॒ त्वम् त्व मजी॒र्णा ऽजी᳚र्णा॒ त्वम् ज॑रयसि जरयसि॒ त्व मजी॒र्णा ऽजी᳚र्णा॒ त्वम् ज॑रयसि ।",
         "त्वम् ज॑रयसि जरयसि॒ त्वम् त्वम् ज॑रयसि॒ सर्वꣳ॒॒ सर्व॑म् जरयसि॒ त्वम् त्वम् ज॑रयसि॒ सर्व᳚म् ।",
         "ज॒र॒य॒सि॒ सर्वꣳ॒॒ सर्व॑म् जरयसि जरयसि॒ सर्व॑ म॒न्य द॒न्यथ् सर्व॑म् जरयसि जरयसि॒ सर्व॑ म॒न्यत् ।",
         "सर्व॑ म॒न्य द॒न्यथ् सर्वꣳ॒॒ सर्व॑ म॒न्यत् ।",
         "अ॒न्यदित्य॒न्यत् ।"
      ]
   },
   "id": "TS 4.3.11.5",
   "jataipaatha": {
      "lines": [
         "ऋ॒तस्य॒ गर्भो॒ गर्भ॑ ऋ॒तस्य॒ र्‌तस्य॒ गर्भः॑ ।",
         "गर्भः॑ प्रथ॒मा प्र॑थ॒मा गर्भो॒ गर्भः॑ प्रथ॒मा ।",
         "प्र॒थ॒मा व्यू॒षुषी᳚ व्यू॒षुषी᳚ प्रथ॒मा प्र॑थ॒मा व्यू॒षुषी᳚ ।",
         "व्यू॒षुष्य॒पा म॒पां ॅव्यू॒षुषी᳚ व्यू॒षुष्य॒पाम् ।",
         "व्यू॒षुषीति॑ वि - ऊ॒षुषी᳚ ।",
         "अ॒पा मेकैका॒ ऽपा म॒पा मेका᳚ ।",
         "एका॑ महि॒मान॑म् महि॒मान॒ मेकैका॑ महि॒मान᳚म् ।",
         "म॒हि॒मान॑म् बिभर्ति बिभर्ति महि॒मान॑म् महि॒मान॑म् बिभर्ति ।",
         "बि॒भ॒र्तीति॑ बिभर्ति ।",
         "सूर्य॒ स्यैकैका॒ सूर्य॑स्य॒ सूर्य॒ स्यैका᳚ ।",
         "एका॒ चर॑ति॒ चर॒ त्येकैका॒ चर॑ति ।",
         "चर॑ति निष्कृ॒तेषु॑ निष्कृ॒तेषु॒ चर॑ति॒ चर॑ति निष्कृ॒तेषु॑ ।",
         "नि॒ष्कृ॒तेषु॑ घ॒र्मस्य॑ घ॒र्मस्य॑ निष्कृ॒तेषु॑ निष्कृ॒तेषु॑ घ॒र्मस्य॑ ।",
         "नि॒ष्कृ॒तेष्विति॑ निः - कृ॒तेषु॑ ।",
         "घ॒र्म स्यैकैका॑ घ॒र्मस्य॑ घ॒र्म स्यैका᳚ ।",
         "एका॑ सवि॒ता स॑वि॒तै कैका॑ सवि॒ता ।",
         "स॒वि॒तैका॒ मेकाꣳ॑ सवि॒ता स॑वि॒ तैका᳚म् ।",
         "एका॒म् नि न्येका॒ मेका॒म् नि ।",
         "नि य॑च्छति यच्छति॒ नि नि य॑च्छति ।",
         "य॒च्छ॒तीति॑ यच्छति ।",
         "या प्र॑थ॒मा प्र॑थ॒मा या या प्र॑थ॒मा ।",
         "प्र॒थ॒मा व्यौच्छ॒द् व्यौच्छ॑त् प्रथ॒मा प्र॑थ॒मा व्यौच्छ॑त् ।",
         "व्यौच्छ॒थ् सा सा व्यौच्छ॒द् व्यौच्छ॒थ् सा ।",
         "व्यौच्छ॒दिति॑ वि - औच्छ॑त् ।",
         "सा धे॒नुर् धे॒नुः सा सा धे॒नुः ।",
         "धे॒नु र॑भव दभवद् धे॒नुर् धे॒नु र॑भवत् ।",
         "अ॒भ॒व॒द् य॒मे य॒मे अ॑भव दभवद् य॒मे ।",
         "य॒म इति॑ य॒मे ।",
         "सा नो॑ नः॒ सा सा नः॑ ।",
         "नः॒ पय॑स्वती॒ पय॑स्वती नो नः॒ पय॑स्वती ।",
         "पय॑स्वती धुक्ष्व धुक्ष्व॒ पय॑स्वती॒ पय॑स्वती धुक्ष्व ।",
         "धु॒क्ष्वो त्त॑रामुत्तरा॒ मुत्त॑रामुत्तराम् धुक्ष्व धु॒क्ष्वो त्त॑रामुत्तराम् ।",
         "उत्त॑रामुत्तराꣳ॒॒ समाꣳ॒॒ समा॒ मुत्त॑रामुत्तरा॒ मुत्त॑रामुत्तराꣳ॒॒ समा᳚म् ।",
         "उत्त॑रामुत्तरा॒मित्युत्त॑रां - उ॒त्त॒रा॒म् ।",
         "समा॒मिति॒ समा᳚म् ।",
         "शु॒क्रर्.ष॑भा॒ नभ॑सा॒ नभ॑सा शु॒क्रर्.ष॑भा शु॒क्रर्.ष॑भा॒ नभ॑सा ।",
         "शु॒क्रर्.ष॒भेति॑ शु॒क्र - ऋ॒ष॒भा॒ ।",
         "नभ॑सा॒ ज्योति॑षा॒ ज्योति॑षा॒ नभ॑सा॒ नभ॑सा॒ ज्योति॑षा ।",
         "ज्योति॒षा ऽऽज्योति॑षा॒ ज्योति॒षा ।",
         "आ ऽगा॑ दगा॒दा ऽगा᳚त् ।",
         "अ॒गा॒द् वि॒श्वरू॑पा वि॒श्वरू॑पा ऽगादगाद् वि॒श्वरू॑पा ।",
         "वि॒श्वरू॑पा शब॒लीः श॑ब॒लीर् वि॒श्वरू॑पा वि॒श्वरू॑पा शब॒लीः ।",
         "वि॒श्वरू॒पेति॑ वि॒श्व - रू॒पा॒ ।",
         "श॒ब॒ली र॒ग्निके॑तु र॒ग्निके॑तुः शब॒लीः श॑ब॒ली र॒ग्निके॑तुः ।",
         "अ॒ग्निके॑तु॒रित्य॒ग्नि - के॒तुः॒ ।",
         "स॒मा॒न मर्थ॒ मर्थꣳ॑ समा॒नꣳ स॑मा॒न मर्थ᳚म् ।",
         "अर्थꣳ॑ स्वप॒स्यमा॑ना स्वप॒स्यमा॒ना ऽर्थ॒ मर्थꣳ॑ स्वप॒स्यमा॑ना ।",
         "स्व॒प॒स्यमा॑ना॒ बिभ्र॑ती॒ बिभ्र॑ती स्वप॒स्यमा॑ना स्वप॒स्यमा॑ना॒ बिभ्र॑ती ।",
         "स्व॒प॒स्यमा॒नेति॑ सु - अ॒प॒स्यमा॑ना ।",
         "बिभ्र॑ती ज॒राम् ज॒राम् बिभ्र॑ती॒ बिभ्र॑ती ज॒राम् ।",
         "ज॒रा म॑जरे अजरे ज॒राम् ज॒रा म॑जरे ।",
         "अ॒ज॒र॒ उ॒ष॒ उ॒षो॒ अ॒ज॒रे॒ अ॒ज॒र॒ उ॒षः॒ ।",
         "उ॒ष॒ ओष॑ उष॒ आ ।",
         "आ ऽगा॑ अगा॒ आ ऽगाः᳚ ।",
         "अ॒गा॒ इत्य॑गाः ।",
         "ऋ॒तू॒नाम् पत्नी॒ पत्न्यृ॑तू॒ना मृ॑तू॒नाम् पत्नी᳚ ।",
         "पत्नी᳚ प्रथ॒मा प्र॑थ॒मा पत्नी॒ पत्नी᳚ प्रथ॒मा ।",
         "प्र॒थ॒मेय मि॒यम् प्र॑थ॒मा प्र॑थ॒मेयम् ।",
         "इ॒य मेय मि॒य मा ।",
         "आ ऽगा॑ दगा॒ दा ऽगा᳚त् ।",
         "अ॒गा॒ दह्ना॒ मह्ना॑ मगादगा॒ दह्ना᳚म् ।",
         "अह्ना᳚न् ने॒त्री ने॒त्र्यह्ना॒ मह्ना᳚न् ने॒त्री ।",
         "ने॒त्री ज॑नि॒त्री ज॑नि॒त्री ने॒त्री ने॒त्री ज॑नि॒त्री ।",
         "ज॒नि॒त्री प्र॒जाना᳚म् प्र॒जाना᳚म् जनि॒त्री ज॑नि॒त्री प्र॒जाना᳚म् ।",
         "प्र॒जाना॒मिति॑ प्र - जाना᳚म् ।",
         "एका॑ स॒ती स॒त्येकैका॑ स॒ती ।",
         "स॒ती ब॑हु॒धा ब॑हु॒धा स॒ती स॒ती ब॑हु॒धा ।",
         "ब॒हु॒ धोष॑ उषो बहु॒धा ब॑हु॒ धोषः॑ ।",
         "ब॒हु॒धेति॑ बहु - धा ।",
         "उ॒षो॒ वि व्यु॑ष उषो॒ वि ।",
         "व्यु॑च्छ स्युच्छसि॒ वि व्यु॑च्छसि ।",
         "उ॒च्छ॒ स्यजी॒र्णा ऽजी᳚र्णो च्छ स्युच्छ॒ स्यजी᳚र्णा ।",
         "अजी᳚र्णा॒ त्वम् त्व मजी॒र्णा ऽजी᳚र्णा॒ त्वम् ।",
         "त्वम् ज॑रयसि जरयसि॒ त्वम् त्वम् ज॑रयसि ।",
         "ज॒र॒य॒सि॒ सर्वꣳ॒॒ सर्व॑म् जरयसि जरयसि॒ सर्व᳚म् ।",
         "सर्व॑ म॒न्य द॒न्यथ् सर्वꣳ॒॒ सर्व॑ म॒न्यत् ।",
         "अ॒न्यदित्य॒न्यत् ।"
      ]
   },
   "kramampaatha": {
      "lines": [
         "ऋ॒तस्य॒ गर्भः॑ । गर्भः॑ प्रथ॒मा । प्र॒थ॒मा व्यू॒षुषी᳚ । व्यू॒षुष्य॒पाम् । व्यू॒षुषीति॑ वि - ऊ॒षुषी᳚ । अ॒पामेका᳚ । एका॑ महि॒मान᳚म् । म॒हि॒मान॑म् बिभर्ति । बि॒भ॒र्तीति॑ बिभर्ति ॥ सूर्य॒स्यैका᳚ । एका॒ चर॑ति । चर॑ति निष्कृ॒तेषु॑ । नि॒ष्कृ॒तेषु॑ घ॒र्मस्य॑ । नि॒ष्कृ॒तेष्विति॑ निः - कृ॒तेषु॑ । घ॒र्मस्यैका᳚ । एका॑ सवि॒ता । स॒वि॒तैका᳚म् । एका॒म् नि । नि य॑च्छति । य॒च्छ॒तीति॑ यच्छति ॥ या प्र॑थ॒मा । प्र॒थ॒मा व्यौच्छ॑त् । व्यौच्छ॒थ् सा । व्यौच्छ॒दिति॑ वि - औच्छ॑त् । सा धे॒नुः । धे॒नुर॑भवत् । अ॒भ॒व॒द् य॒मे । य॒म इति॑ य॒मे ॥ सा नः॑ । नः॒ पय॑स्वती । पय॑स्वती धु॒क्ष्व । धु॒क्ष्वोत्त॑रामुत्तराम् । उत्त॑रामुत्तराꣳ॒॒ समा᳚म् । उत्त॑रामुत्तरा॒मित्युत्त॑राम् - उ॒त्त॒रा॒म् । समा॒मिति॒ समा᳚म् ॥ शु॒क्रर्.ष॑भा॒ नभ॑सा । शु॒क्रर्.ष॒भेति॑ शु॒क्र - ऋ॒ष॒भा॒ । नभ॑सा॒ ज्योति॑षा । ज्योति॒षा । आऽगा᳚त् । अ॒गा॒द् वि॒श्वरू॑पा । वि॒श्वरू॑पा शब॒लीः । वि॒श्वरू॒पेति॑ वि॒श्व - रू॒पा॒ । श॒ब॒लीर॒ग्निके॑तुः । अ॒ग्निके॑तु॒रित्य॒ग्नि - के॒तुः॒ ॥ स॒मा॒नमर्त्थ᳚म् । अर्त्थꣳ॑ स्वप॒स्यमा॑ना । स्व॒प॒स्यमा॑ना॒ बिभ्र॑ती । स्व॒प॒स्यमा॒नेति॑ सु - अ॒प॒स्यमा॑ना । बिभ्र॑ती ज॒राम् । ज॒राम॑जरे । अ॒ज॒र॒ उ॒षः॒ । उ॒ष॒ आ । आऽगाः᳚ । अ॒गा॒ इत्य॑गाः ॥ ऋ॒तू॒नाम् पत्नी᳚ ( ) । पत्नी᳚ प्रथ॒मा । प्र॒थ॒मेयम् । इ॒यमा । आऽगा᳚त् । अ॒गा॒दह्ना᳚म् । अह्ना᳚म् ने॒त्री । ने॒त्री ज॑नि॒त्री । ज॒नि॒त्री प्र॒जाना᳚म् । प्र॒जाना॒मिति॑ प्र - जाना᳚म् ॥ एका॑ स॒ती । स॒ती ब॑हु॒धा । ब॒हु॒धोषः॑ । ब॒हु॒धेति॑ बहु - धा । उ॒षो॒ वि । व्यु॑च्छसि । उ॒च्छ॒स्यजी᳚र्णा । अजी᳚र्णा॒ त्वम् । त्वम् ज॑रयसि । ज॒र॒य॒सि॒ सर्व᳚म् । सर्व॑म॒न्यत् । अ॒न्यदित्य॒न्यत् ।"
      ]
   },
   "padapaatha": {
      "lines": [
         "ऋ॒तस्य॑ । गर्भः॑ । प्र॒थ॒मा । व्यू॒षुषीति॑ वि - ऊ॒षुषी᳚ । अ॒पाम् । एका᳚ । म॒हि॒मान᳚म् । बि॒भ॒र्ति॒ ॥ सूर्य॑स्य । एका᳚ । चर॑ति । नि॒ष्कृ॒तेष्विति॑ निः-कृ॒तेषु॑ । घ॒र्मस्य॑ । एका᳚ । स॒वि॒ता । एका᳚म् । नीति॑ । य॒च्छ॒ति॒ ॥ या । प्र॒थ॒मा । व्यौच्छ॒दिति॑ वि - औच्छ॑त् । सा । धे॒नुः । अ॒भ॒व॒त् । य॒मे ॥ सा । नः॒ । पय॑स्वती । धु॒क्ष्व॒ । उत्त॑रामुत्तरा॒मित्युत्त॑रां-उ॒त्त॒रा॒म् । समा᳚म् ॥ शु॒क्रर्.ष॒भेति॑ शु॒क्र - ऋ॒ष॒भा॒ । नभ॑सा । ज्योति॑षा । एति॑ । अ॒गा॒त् । वि॒श्वरू॒पेति॑ वि॒श्व - रू॒पा॒ । श॒ब॒लीः । अ॒ग्निके॑तु॒रित्य॒ग्नि - के॒तुः॒ ॥ स॒मा॒नम् । अर्थ᳚म् । स्व॒प॒स्यमा॒नेति॑ सु-अ॒प॒स्यमा॑ना । बिभ्र॑ती । ज॒राम् । अ॒ज॒रे॒ । उ॒षः॒ । एति॑ । अ॒गाः॒ ॥ ऋ॒तू॒नाम् । पत्नी᳚ ( ) । प्र॒थ॒मा । इ॒यम् । एति॑ । अ॒गा॒त् । अह्ना᳚म् । ने॒त्री । ज॒नि॒त्री । प्र॒जाना॒मिति॑ प्र - जाना᳚म् ॥ एका᳚ । स॒ती । ब॒हु॒धेति॑ बहु - धा । उ॒षः॒ । वीति॑ । उ॒च्छ॒सि॒ । अजी᳚र्णा । त्वम् । ज॒र॒य॒सि॒ । सर्व᳚म् । अ॒न्यत् ॥"
      ]
   },
   "samhita": {
      "lines": [
         "ऋ॒तस्य॒ गर्भः॑ प्रथ॒मा व्यू॒षुष्य॒पामेका॑ महि॒मानं॑ बिभर्ति",
         "सूर्य॒स्यैका॒ चर॑ति निष्कृ॒तेषु॑ घ॒र्मस्यैका॑ सवि॒तैकां॒ नि य॑च्छति",
         "या प्र॑थ॒मा व्यौच्छ॒थ् सा धे॒नुर॑भवद्य॒मे",
         "सा नः॒ पय॑स्वती धु॒क्ष्वोत्त॑रामुत्तराꣳ॒॒ समां᳚",
         "शु॒क्रर्.ष॑भा॒ नभ॑सा॒ ज्योति॒षा ऽऽ*गा᳚द्-वि॒श्वरू॑पा शब॒लीर॒ग्निके॑तुः",
         "स॒मा॒नमर्थꣳ॑ स्वप॒स्यमा॑ना॒ बिभ्र॑ती ज॒राम॑जर उष॒ आऽगाः᳚",
         "ऋ॒तू॒नां पत्नी᳚ ( ) प्रथ॒मेयमाऽगा॒दह्नां᳚ ने॒त्री ज॑नि॒त्री प्र॒जानां᳚",
         "एका॑ स॒ती ब॑हु॒धोषो॒ व्यु॑च्छ॒स्यजी᳚र्णा॒ त्वं ज॑रयसि॒ सर्व॑म॒न्यत्"
      ]
   }
}