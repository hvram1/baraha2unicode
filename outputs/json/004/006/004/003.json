{
   "attribute": {
      "chandas": "",
      "devata": "",
      "rishi": ""
   },
   "classification": {
      "anuvakkam": 4,
      "kanda": 4,
      "panchasat": 3,
      "prasna": 6
   },
   "ghanapaatha": {
      "lines": [
         "वी॒रः श॒तम॑न्युः श॒तम॑न्युर् वी॒रो वी॒रः श॒तम॑न्यु॒ रिन्द्र॒ इन्द्रः॑ श॒तम॑न्युर् वी॒रो वी॒रः श॒तम॑न्यु॒ रिन्द्रः॑ ।",
         "श॒तम॑न्यु॒ रिन्द्र॒ इन्द्रः॑ श॒तम॑न्युः श॒तम॑न्यु॒ रिन्द्रः॑ ।",
         "श॒तम॑न्यु॒रिति॑ श॒त - म॒न्युः॒ ।",
         "इन्द्र॒ इतीन्द्रः॑ ।",
         "दु॒श्च्य॒व॒नः पृ॑तना॒षाट् पृ॑तना॒षाड् दु॑श्च्यव॒नो दु॑श्च्यव॒नः पृ॑तना॒षा ड॑यु॒द्ध्यो॑ ऽयु॒द्ध्यः पृ॑तना॒षाड् दु॑श्च्यव॒नो दु॑श्च्यव॒नः पृ॑तना॒षा ड॑यु॒द्ध्यः ।",
         "दु॒श्च्य॒व॒न इति॑ दुः - च्य॒व॒नः ।",
         "पृ॒त॒ना॒षा ड॑यु॒द्ध्यो॑ ऽयु॒द्ध्यः पृ॑तना॒षाट् पृ॑तना॒षा ड॑यु॒द्ध्यो᳚ ऽस्माक॑ म॒स्माक॑ मयु॒द्ध्यः पृ॑तना॒षाट् पृ॑तना॒षा ड॑यु॒द्ध्यो᳚ ऽस्माक᳚म् ।",
         "अ॒यु॒द्ध्यो᳚ ऽस्माक॑ म॒स्माक॑ मयु॒द्ध्यो॑ ऽयु॒द्ध्यो᳚ ऽस्माकꣳ॒॒ सेनाः॒ सेना॑ अ॒स्माक॑ मयु॒द्ध्यो॑ ऽयु॒द्ध्यो᳚ ऽस्माकꣳ॒॒ सेनाः᳚ ।",
         "अ॒स्माकꣳ॒॒ सेनाः॒ सेना॑ अ॒स्माक॑ म॒स्माकꣳ॒॒ सेना॑ अवत्ववतु॒ सेना॑ अ॒स्माक॑ म॒स्माकꣳ॒॒ सेना॑ अवतु ।",
         "सेना॑ अवत्ववतु॒ सेनाः॒ सेना॑ अवतु॒ प्र प्राव॑तु॒ सेनाः॒ सेना॑ अवतु॒ प्र ।",
         "अ॒व॒तु॒ प्र प्राव॑ त्ववतु॒ प्र यु॒थ्सु यु॒थ्सु प्राव॑ त्ववतु॒ प्र यु॒थ्सु ।",
         "प्र यु॒थ्सु यु॒थ्सु प्र प्र यु॒थ्सु ।",
         "यु॒थ्स्विति॑ युत् - सु ।",
         "इन्द्र॑ आसा मासा॒ मिन्द्र॒ इन्द्र॑ आसाम् ने॒ता ने॒ता ऽऽसा॒ मिन्द्र॒ इन्द्र॑ आसाम् ने॒ता ।",
         "आ॒सा॒म् ने॒ता ने॒ता ऽऽसा॑ मासाम् ने॒ता बृह॒स्पति॒र् बृह॒स्पति॑र् ने॒ता ऽऽसा॑ मासाम् ने॒ता बृह॒स्पतिः॑ ।",
         "ने॒ता बृह॒स्पति॒र् बृह॒स्पति॑र् ने॒ता ने॒ता बृह॒स्पति॒र् दक्षि॑णा॒ दक्षि॑णा॒ बृह॒स्पति॑र् ने॒ता ने॒ता बृह॒स्पति॒र् दक्षि॑णा ।",
         "बृह॒स्पति॒र् दक्षि॑णा॒ दक्षि॑णा॒ बृह॒स्पति॒र् बृह॒स्पति॒र् दक्षि॑णा य॒ज्ञो य॒ज्ञो दक्षि॑णा॒ बृह॒स्पति॒र् बृह॒स्पति॒र् दक्षि॑णा य॒ज्ञ्ः ।",
         "दक्षि॑णा य॒ज्ञो य॒ज्ञो दक्षि॑णा॒ दक्षि॑णा य॒ज्ञ्ः पु॒रः पु॒रो य॒ज्ञो दक्षि॑णा॒ दक्षि॑णा य॒ज्ञ्ः पु॒रः ।",
         "य॒ज्ञ्ः पु॒रः पु॒रो य॒ज्ञो य॒ज्ञ्ः पु॒र ए᳚त्वेतु पु॒रो य॒ज्ञो य॒ज्ञ्ः पु॒र ए॑तु ।",
         "पु॒र ए᳚त्वेतु पु॒रः पु॒र ए॑तु॒ सोमः॒ सोम॑ एतु पु॒रः पु॒र ए॑तु॒ सोमः॑ ।",
         "ए॒तु॒ सोमः॒ सोम॑ एत्वेतु॒ सोमः॑ ।",
         "सोम॒ इति॒ सोमः॑ ।",
         "दे॒व॒से॒नाना॑ मभिभञ्जती॒ना म॑भिभञ्जती॒नाम् दे॑वसे॒नाना᳚म् देवसे॒नाना॑ मभिभञ्जती॒नाम् जय॑न्तीना॒म् जय॑न्तीना मभिभञ्जती॒नाम् दे॑वसे॒नाना᳚म् देवसे॒नाना॑ मभिभञ्जती॒नाम् जय॑न्तीनाम् ।",
         "दे॒व॒से॒नाना॒मिति॑ देव - से॒नाना᳚म् ।",
         "अ॒भि॒भ॒ञ्ज॒ती॒नाम् जय॑न्तीना॒म् जय॑न्तीना मभिभञ्जती॒ना म॑भिभञ्जती॒नाम् जय॑न्तीनाम् म॒रुतो॑ म॒रुतो॒ जय॑न्तीना मभिभञ्जती॒ना म॑भिभञ्जती॒नाम् जय॑न्तीनाम् म॒रुतः॑ ।",
         "अ॒भि॒भ॒ञ्ज॒ती॒नामित्य॑भि - भ॒ञ्ज॒ती॒नाम् ।",
         "जय॑न्तीनाम् म॒रुतो॑ म॒रुतो॒ जय॑न्तीना॒म् जय॑न्तीनाम् म॒रुतो॑ यन्तु यन्तु म॒रुतो॒ जय॑न्तीना॒म् जय॑न्तीनाम् म॒रुतो॑ यन्तु ।",
         "म॒रुतो॑ यन्तु यन्तु म॒रुतो॑ म॒रुतो॑ य॒न्त्वग्रे॒ अग्रे॑ यन्तु म॒रुतो॑ म॒रुतो॑ य॒न्त्वग्रे᳚ ।",
         "य॒न्त्वग्रे॒ अग्रे॑ यन्तु य॒न्त्वग्रे᳚ ।",
         "अग्र॒ इत्यग्रे᳚ ।",
         "इन्द्र॑स्य॒ वृष्णो॒ वृष्ण॒ इन्द्र॒ स्येन्द्र॑स्य॒ वृष्णो॒ वरु॑णस्य॒ वरु॑णस्य॒ वृष्ण॒ \nइन्द्र॒ स्येन्द्र॑स्य॒ वृष्णो॒ वरु॑णस्य ।",
         "वृष्णो॒ वरु॑णस्य॒ वरु॑णस्य॒ वृष्णो॒ वृष्णो॒ वरु॑णस्य॒ राज्ञो॒ राज्ञो॒ वरु॑णस्य॒ वृष्णो॒ वृष्णो॒ वरु॑णस्य॒ राज्ञ्ः॑ ।",
         "वरु॑णस्य॒ राज्ञो॒ राज्ञो॒ वरु॑णस्य॒ वरु॑णस्य॒ राज्ञ्॑ आदि॒त्याना॑ मादि॒त्यानाꣳ॒॒ राज्ञो॒ वरु॑णस्य॒ वरु॑णस्य॒ राज्ञ्॑ आदि॒त्याना᳚म् ।",
         "राज्ञ्॑ आदि॒त्याना॑ मादि॒त्यानाꣳ॒॒ राज्ञो॒ राज्ञ्॑ आदि॒त्याना᳚म् म॒रुता᳚म् म॒रुता॑ मादि॒त्यानाꣳ॒॒ राज्ञो॒ राज्ञ्॑ आदि॒त्याना᳚म् म॒रुता᳚म् ।",
         "आ॒दि॒त्याना᳚म् म॒रुता᳚म् म॒रुता॑ मादि॒त्याना॑ मादि॒त्याना᳚म् म॒रुताꣳ॒॒ शर्द्धः॒ शर्द्धो॑ म॒रुता॑ मादि॒त्याना॑ मादि॒त्याना᳚म् म॒रुताꣳ॒॒ शर्द्धः॑ ।",
         "म॒रुताꣳ॒॒ शर्द्धः॒ शर्द्धो॑ म॒रुता᳚म् म॒रुताꣳ॒॒ शर्द्ध॑ उ॒ग्र मु॒ग्रꣳ शर्द्धो॑ म॒रुता᳚म् म॒रुताꣳ॒॒ शर्द्ध॑ उ॒ग्रम् ।",
         "शर्द्ध॑ उ॒ग्र मु॒ग्रꣳ शर्द्धः॒ शर्द्ध॑ उ॒ग्रम् ।",
         "उ॒ग्रमित्यु॒ग्रम् ।",
         "म॒हाम॑नसाम् भुवनच्य॒वाना᳚म् भुवनच्य॒वाना᳚म् म॒हाम॑नसाम् म॒हाम॑नसाम् भुवनच्य॒वाना॒म् घोषो॒ घोषो॑ भुवनच्य॒वाना᳚म् म॒हाम॑नसाम् म॒हाम॑नसाम् भुवनच्य॒वाना॒म् घोषः॑ ।",
         "म॒हाम॑नसा॒मिति॑ म॒हा - म॒न॒सा॒म् ।",
         "भु॒व॒न॒च्य॒वाना॒म् घोषो॒ घोषो॑ भुवनच्य॒वाना᳚म् भुवनच्य॒वाना॒म् घोषो॑ दे॒वाना᳚म् दे॒वाना॒म् घोषो॑ भुवनच्य॒वाना᳚म् भुवनच्य॒वाना॒म् घोषो॑ दे॒वाना᳚म् ।",
         "भु॒व॒न॒च्य॒वाना॒मिति॑ भुवन - च्य॒वाना᳚म् ।",
         "घोषो॑ दे॒वाना᳚म् दे॒वाना॒म् घोषो॒ घोषो॑ दे॒वाना॒म् जय॑ता॒म् जय॑ताम् दे॒वाना॒म् घोषो॒ घोषो॑ दे॒वाना॒म् जय॑ताम् ।",
         "दे॒वाना॒म् जय॑ता॒म् जय॑ताम् दे॒वाना᳚म् दे॒वाना॒म् जय॑ता॒ मुदुज् जय॑ताम् दे॒वाना᳚म् दे॒वाना॒म् जय॑ता॒ मुत् ।",
         "जय॑ता॒ मुदुज् जय॑ता॒म् जय॑ता॒ मुद॑स्था दस्था॒दुज् जय॑ता॒म् जय॑ता॒ मुद॑स्थात् ।",
         "उद॑स्था दस्था॒ दुदु द॑स्थात् ।",
         "अ॒स्था॒दित्य॑स्थात् ।",
         "अ॒स्माक॒ मिन्द्र॒ इन्द्रो॒ ऽस्माक॑ म॒स्माक॒ मिन्द्रः॒ समृ॑तेषु॒ समृ॑ते॒ ष्विन्द्रो॒ ऽस्माक॑ म॒स्माक॒ मिन्द्रः॒ समृ॑तेषु ।",
         "इन्द्रः॒ समृ॑तेषु॒ समृ॑ते॒ ष्विन्द्र॒ इन्द्रः॒ समृ॑तेषु ध्व॒जेषु॑ ध्व॒जेषु॒ समृ॑ते॒ ष्विन्द्र॒ इन्द्रः॒ समृ॑तेषु ध्व॒जेषु॑ ।",
         "समृ॑तेषु ध्व॒जेषु॑ ध्व॒जेषु॒ समृ॑तेषु॒ समृ॑तेषु ध्व॒जे ष्व॒स्माक॑ म॒स्माक॑म् ध्व॒जेषु॒ समृ॑तेषु॒ समृ॑तेषु ध्व॒जे ष्व॒स्माक᳚म् ।",
         "समृ॑ते॒ष्विति॒ सं - ऋ॒ते॒षु॒ ।",
         "ध्व॒जे ष्व॒स्माक॑ म॒स्माक॑म् ध्व॒जेषु॑ ध्व॒जे ष्व॒स्माकं॒ ॅया या अ॒स्माक॑म् ध्व॒जेषु॑ ध्व॒जे ष्व॒स्माकं॒ ॅयाः ।",
         "अ॒स्माकं॒ ॅया या अ॒स्माक॑ म॒स्माकं॒ ॅया इष॑व॒ इष॑वो॒ या अ॒स्माक॑ म॒स्माकं॒ ॅया इष॑वः ।",
         "या इष॑व॒ इष॑वो॒ या या इष॑व॒ स्ता स्ता इष॑वो॒ या या इष॑व॒ स्ताः ।",
         "इष॑व॒ स्ता स्ता इष॑व॒ इष॑व॒ स्ता ज॑यन्तु जयन्तु॒ ता इष॑व॒ इष॑व॒ स्ता ज॑यन्तु ।",
         "ता ज॑यन्तु जयन्तु॒ ता स्ता ज॑यन्तु ।",
         "ज॒य॒न्त्विति॑ जयन्तु ।"
      ]
   },
   "id": "TS 4.6.4.3",
   "jataipaatha": {
      "lines": [
         "वी॒रः श॒तम॑न्युः श॒तम॑न्युर् वी॒रो वी॒रः श॒तम॑न्युः ।",
         "श॒तम॑न्यु॒ रिन्द्र॒ इन्द्रः॑ श॒तम॑न्युः श॒तम॑न्यु॒ रिन्द्रः॑ ।",
         "श॒तम॑न्यु॒रिति॑ श॒त - म॒न्युः॒ ।",
         "इन्द्र॒ इतीन्द्रः॑ ।",
         "दु॒श्च्य॒व॒नः पृ॑तना॒षाट् पृ॑तना॒षाड् दु॑श्च्यव॒नो दु॑श्च्यव॒नः पृ॑तना॒षाट् ।",
         "दु॒श्च्य॒व॒न इति॑ दुः - च्य॒व॒नः ।",
         "पृ॒त॒ना॒षा ड॑यु॒द्ध्यो॑ ऽयु॒द्ध्यः पृ॑तना॒षाट् पृ॑तना॒षा ड॑यु॒द्ध्यः ।",
         "अ॒यु॒द्ध्यो᳚ ऽस्माक॑ म॒स्माक॑ मयु॒द्ध्यो॑ ऽयु॒द्ध्यो᳚ ऽस्माक᳚म् ।",
         "अ॒स्माकꣳ॒॒ सेनाः॒ सेना॑ अ॒स्माक॑ म॒स्माकꣳ॒॒ सेनाः᳚ ।",
         "सेना॑ अव त्ववतु॒ सेनाः॒ सेना॑ अवतु ।",
         "अ॒व॒तु॒ प्र प्राव॑त्ववतु॒ प्र ।",
         "प्र यु॒थ्सु यु॒थ्सु प्र प्र यु॒थ्सु ।",
         "यु॒थ्‌स्विति॑ युत् - सु ।",
         "इन्द्र॑ आसा मासा॒ मिन्द्र॒ इन्द्र॑ आसाम् ।",
         "आ॒सा॒म् ने॒ता ने॒ता ऽऽसा॑ मासाम् ने॒ता ।",
         "ने॒ता बृह॒स्पति॒र् बृह॒स्पति॑र् ने॒ता ने॒ता बृह॒स्पतिः॑ ।",
         "बृह॒स्पति॒र् दक्षि॑णा॒ दक्षि॑णा॒ बृह॒स्पति॒र् बृह॒स्पति॒र् दक्षि॑णा ।",
         "दक्षि॑णा य॒ज्ञो य॒ज्ञो दक्षि॑णा॒ दक्षि॑णा य॒ज्ञ्ः ।",
         "य॒ज्ञ्ः पु॒रः पु॒रो य॒ज्ञो य॒ज्ञ्ः पु॒रः ।",
         "पु॒र ए᳚त्वेतु पु॒रः पु॒र ए॑तु ।",
         "ए॒तु॒ सोमः॒ सोम॑ एत्वेतु॒ सोमः॑ ।",
         "सोम॒ इति॒ सोमः॑ ।",
         "दे॒व॒से॒नाना॑ मभिभञ्जती॒ना म॑भिभञ्जती॒नाम् दे॑वसे॒नाना᳚म् देवसे॒नाना॑ मभिभञ्जती॒नाम् ।",
         "दे॒व॒से॒नाना॒मिति॑ देव - से॒नाना᳚म् ।",
         "अ॒भि॒भ॒ञ्ज॒ती॒नाम् जय॑न्तीना॒म् जय॑न्तीना मभिभञ्जती॒ना म॑भिभञ्जती॒नाम् जय॑न्तीनाम् ।",
         "अ॒भि॒भ॒ञ्ज॒ती॒नामित्य॑भि - भ॒ञ्ज॒ती॒नाम् ।",
         "जय॑न्तीनाम् म॒रुतो॑ म॒रुतो॒ जय॑न्तीना॒म् जय॑न्तीनाम् म॒रुतः॑ ।",
         "म॒रुतो॑ यन्तु यन्तु म॒रुतो॑ म॒रुतो॑ यन्तु ।",
         "य॒न्त्वग्रे॒ अग्रे॑ यन्तु य॒न्त्वग्रे᳚ ।",
         "अग्र॒ इत्यग्रे᳚ ।",
         "इन्द्र॑स्य॒ वृष्णो॒ वृष्ण॒ इन्द्र॒स्ये न्द्र॑स्य॒ वृष्णः॑ ।",
         "वृष्णो॒ वरु॑णस्य॒ वरु॑णस्य॒ वृष्णो॒ वृष्णो॒ वरु॑णस्य ।",
         "वरु॑णस्य॒ राज्ञो॒ राज्ञो॒ वरु॑णस्य॒ वरु॑णस्य॒ राज्ञ्ः॑ ।",
         "राज्ञ्॑ आदि॒त्याना॑ मादि॒त्यानाꣳ॒॒ राज्ञो॒ राज्ञ्॑ आदि॒त्याना᳚म् ।",
         "आ॒दि॒त्याना᳚म् म॒रुता᳚म् म॒रुता॑ मादि॒त्याना॑ मादि॒त्याना᳚म् म॒रुता᳚म् ।",
         "म॒रुताꣳ॒॒ शर्द्धः॒ शर्द्धो॑ म॒रुता᳚म् म॒रुताꣳ॒॒ शर्द्धः॑ ।",
         "शर्द्ध॑ उ॒ग्र मु॒ग्रꣳ शर्द्धः॒ शर्द्ध॑ उ॒ग्रम् ।",
         "उ॒ग्रमित्यु॒ग्रम् ।",
         "म॒हाम॑नसाम् भुवनच्य॒वाना᳚म् भुवनच्य॒वाना᳚म् म॒हाम॑नसाम् म॒हाम॑नसाम् भुवनच्य॒वाना᳚म् ।",
         "म॒हाम॑नसा॒मिति॑ म॒हा - म॒न॒सा॒म् ।",
         "भु॒व॒न॒च्य॒वाना॒म् घोषो॒ घोषो॑ भुवनच्य॒वाना᳚म् भुवनच्य॒वाना॒म् घोषः॑ ।",
         "भु॒व॒न॒च्य॒वाना॒मिति॑ भुवन - च्य॒वाना᳚म् ।",
         "घोषो॑ दे॒वाना᳚म् दे॒वाना॒म् घोषो॒ घोषो॑ दे॒वाना᳚म् ।",
         "दे॒वाना॒म् जय॑ता॒म् जय॑ताम् दे॒वाना᳚म् दे॒वाना॒म् जय॑ताम् ।",
         "जय॑ता॒ मुदुज् जय॑ता॒म् जय॑ता॒ मुत् ।",
         "उद॑स्था दस्था॒ दुदु द॑स्थात् ।",
         "अ॒स्था॒दित्य॑स्थात् ।",
         "अ॒स्माक॒ मिन्द्र॒ इन्द्रो॒ ऽस्माक॑ म॒स्माक॒ मिन्द्रः॑ ।",
         "इन्द्रः॒ समृ॑तेषु॒ समृ॑ते॒ ष्विन्द्र॒ इन्द्रः॒ समृ॑तेषु ।",
         "समृ॑तेषु ध्व॒जेषु॑ ध्व॒जेषु॒ समृ॑तेषु॒ समृ॑तेषु ध्व॒जेषु॑ ।",
         "समृ॑ते॒ष्विति॒ सं - ऋ॒ते॒षु॒ ।",
         "ध्व॒जे ष्व॒स्माक॑ म॒स्माक॑म् ध्व॒जेषु॑ ध्व॒जे ष्व॒स्माक᳚म् ।",
         "अ॒स्माकं॒ ॅया या अ॒स्माक॑ म॒स्माकं॒ ॅयाः ।",
         "या इष॑व॒ इष॑वो॒ या या इष॑वः ।",
         "इष॑व॒ स्ता स्ता इष॑व॒ इष॑व॒ स्ताः ।",
         "ता ज॑यन्तु जयन्तु॒ ता स्ता ज॑यन्तु ।",
         "ज॒य॒न्त्विति॑ जयन्तु ।"
      ]
   },
   "kramampaatha": {
      "lines": [
         "वी॒रः श॒तम॑न्युः । श॒तम॑न्यु॒रिन्द्रः॑ । श॒तम॑न्यु॒रिति॑ श॒त - म॒न्युः॒ । इन्द्र॒ इतीन्द्रः॑ ॥ दु॒श्च्य॒व॒नः पृ॑तना॒षाट् । दु॒श्च्य॒व॒न इति॑ दुः - च्य॒व॒नः । पृ॒त॒ना॒षाड॑यु॒द्ध्यः । अ॒यु॒द्ध्यो᳚ऽस्माक᳚म् । अ॒स्माकꣳ॒॒ सेनाः᳚ । सेना॑ अवतु । अ॒व॒तु॒ प्र । प्र यु॒थ्सु । यु॒थ्स्विति॑ युत् - सु ॥ इन्द्र॑ आसाम् । आ॒सा॒म् ने॒ता । ने॒ता बृह॒स्पतिः॑ । बृह॒स्पति॒र् दक्षि॑णा । दक्षि॑णा य॒ज्ञ्ः । य॒ज्ञ्ः पु॒रः । पु॒र ए॑तु । ए॒तु॒ सोमः॑ । सोम॒ इति॒ सोमः॑ ॥ दे॒व॒से॒नाना॑मभिभञ्जती॒नाम् । दे॒व॒से॒नाना॒मिति॑ देव - से॒नाना᳚म् । अ॒भि॒भ॒ञ्ज॒ती॒नाम् जय॑न्तीनाम् । अ॒भि॒भ॒ञ्ज॒ती॒नामित्य॑भि - भ॒ञ्ज॒ती॒नाम् । जय॑न्तीनाम् म॒रुतः॑ । म॒रुतो॑ यन्तु । य॒न्त्वग्रे᳚ । अग्र॒ इत्यग्रे᳚ ॥ इन्द्र॑स्य॒ वृष्णः॑ । वृष्णो॒ वरु॑णस्य । वरु॑णस्य॒ राज्ञ्ः॑ । राज्ञ्॑ आदि॒त्याना᳚म् । आ॒दि॒त्याना᳚म् म॒रुता᳚म् । म॒रुताꣳ॒॒ शर्द्धः॑ । शर्द्ध॑ उ॒ग्रम् । उ॒ग्रमित्यु॒ग्रम् ॥ म॒हाम॑नसाम् भुवनच्य॒वाना᳚म् । म॒हाम॑नसा॒मिति॑ म॒हा - म॒न॒सा॒म् । भु॒व॒न॒च्य॒वाना॒म् घोषः॑ । भु॒व॒न॒च्य॒वाना॒मिति॑ भुवन - च्य॒वाना᳚म् । घोषो॑ दे॒वाना᳚म् । दे॒वाना॒म् जय॑ताम् । जय॑ता॒मुत् । उद॑स्थात् । अ॒स्था॒दित्य॑स्थात् ॥ अ॒स्माक॒मिन्द्रः॑ । इन्द्रः॒ समृ॑तेषु । समृ॑तेषु ध्व॒जेषु॑ । समृ॑ते॒ष्विति॒ सम् - ऋ॒ते॒षु॒ । ध्व॒जेष्व॒स्माक᳚म् । अ॒स्माकं॒ ॅयाः । या इष॑वः । इष॑व॒स्ताः । ता ज॑यन्तु । ज॒य॒न्त्विति॑ जयन्तु ।"
      ]
   },
   "padapaatha": {
      "lines": [
         "वी॒रः । श॒तम॑न्यु॒रिति॑ श॒त - म॒न्युः॒ । इन्द्रः॑ ॥ दु॒श्च्य॒व॒न इति॑ दुः - च्य॒व॒नः । पृ॒त॒ना॒षाट् । अ॒यु॒द्ध्यः । अ॒स्माक᳚म् । सेनाः᳚ । अ॒व॒तु॒ । प्रेति॑ । यु॒थ्स्विति॑ युत् - सु ॥ इन्द्रः॑ । आ॒सा॒म् । ने॒ता । बृह॒स्पतिः॑ । दक्षि॑णा । य॒ज्ञ्ः । पु॒रः । ए॒तु॒ । सोमः॑ ॥ दे॒व॒से॒नाना॒मिति॑ देव - से॒नाना᳚म् । अ॒भि॒भ॒ञ्ज॒ती॒नामित्य॑भि - भ॒ञ्ज॒ती॒नाम् । जय॑न्तीनाम् । म॒रुतः॑ । य॒न्तु॒ । अग्रे᳚ ॥ इन्द्र॑स्य । वृष्णः॑ । वरु॑णस्य । राज्ञ्ः॑ । आ॒दि॒त्याना᳚म् । म॒रुता᳚म् । शर्द्धः॑ । उ॒ग्रम् ॥ म॒हाम॑नसा॒मिति॑ म॒हा - म॒न॒सा॒म् । भु॒व॒न॒च्य॒वाना॒मिति॑ भुवन - च्य॒वाना᳚म् । घोषः॑ । दे॒वाना᳚म् । जय॑ताम् । उदिति॑ । अ॒स्था॒त् ॥ अ॒स्माक᳚म् । इन्द्रः॑ । समृ॑ते॒ष्विति॒ सं - ऋ॒ते॒षु॒ । ध्व॒जेषु॑ । अ॒स्माक᳚म् । याः । इष॑वः । ता: । ज॒य॒न्तु॒ ॥"
      ]
   },
   "samhita": {
      "lines": [
         "वी॒रः श॒तम॑न्यु॒रिन्द्रः॑",
         "दु॒श्च्य॒व॒नः पृ॑तना॒षाड॑ यु॒द्ध्यो᳚-स्माकꣳ॒॒ सेना॑ अवतु॒ प्र यु॒थ्सु",
         "इन्द्र॑ आसां-ने॒ता बृह॒स्पति॒ र्दक्षि॑णा य॒ज्ञ्ः पु॒र ए॑तु॒ सोमः॑",
         "दे॒व॒से॒नाना॑-मभिभञ्जती॒नां जय॑न्तीनां म॒रुतो॑ य॒न्त्वग्रे᳚",
         "इन्द्र॑स्य॒ वृष्णो॒ वरु॑णस्य॒ राज्ञ्॑ आदि॒त्यानां᳚ म॒रुताꣳ॒॒ शर्द्ध॑ उ॒ग्रं",
         "म॒हाम॑नसां भुवनच्य॒वानां॒ घोषो॑ दे॒वानां॒ जय॑ता॒ मुद॑स्थात्",
         "अ॒स्माक॒-मिन्द्रः॒ समृ॑तेषु ध्व॒जेष्व॒स्माकं॒ ॅया इष॑व॒स्ता ज॑यन्तु"
      ]
   }
}