{
   "attribute": {
      "chandas": "",
      "devata": "",
      "rishi": ""
   },
   "classification": {
      "anuvakkam": 10,
      "kanda": 4,
      "panchasat": 4,
      "prasna": 2
   },
   "ghanapaatha": {
      "lines": [
         "ते॒ दि॒शा॒मि॒ दि॒शा॒मि॒ ते॒ ते॒ दि॒शा॒मि॒ तेन॒ तेन॑ दिशामि ते ते दिशामि॒ तेन॑ ।",
         "दि॒शा॒मि॒ तेन॒ तेन॑ दिशामि दिशामि॒ तेन॑ चिन्वा॒न श्चि॑न्वा॒न स्तेन॑ दिशामि दिशामि॒ तेन॑ चिन्वा॒नः ।",
         "तेन॑ चिन्वा॒न श्चि॑न्वा॒न स्तेन॒ तेन॑ चिन्वा॒न स्त॒नुव॑ स्त॒नुव॑ श्चिन्वा॒न स्तेन॒ तेन॑ चिन्वा॒न स्त॒नुवः॑ ।",
         "चि॒न्वा॒न स्त॒नुव॑ स्त॒नुव॑ श्चिन्वा॒न श्चि॑न्वा॒न स्त॒नुवो॒ नि नि त॒नुव॑ श्चिन्वा॒न श्चि॑न्वा॒न स्त॒नुवो॒ नि ।",
         "त॒नुवो॒ नि नि त॒नुव॑ स्त॒नुवो॒ नि षी॑द सीद॒ नि त॒नुव॑ स्त॒नुवो॒ नि षी॑द ।",
         "नि षी॑द सीद॒ नि नि षी॑द ।",
         "सी॒देति॑ सीद ।",
         "यो अ॒ग्नि र॒ग्निर् यो यो अ॒ग्नि र॒ग्ने र॒ग्ने र॒ग्निर् यो यो अ॒ग्नि र॒ग्नेः ।",
         "अ॒ग्नि र॒ग्ने र॒ग्ने र॒ग्नि र॒ग्नि र॒ग्ने स्तप॑स॒ स्तप॑सो॒ ऽग्ने र॒ग्नि र॒ग्नि र॒ग्ने स्तप॑सः ।",
         "अ॒ग्ने स्तप॑स॒ स्तप॑सो॒ ऽग्ने र॒ग्ने स्तप॒सो ऽध्यधि॒ तप॑सो॒ ऽग्ने र॒ग्ने स्तप॒सो ऽधि॑ ।",
         "तप॒सो ऽध्यधि॒ तप॑स॒ स्तप॒सो ऽधि॑ जा॒तो जा॒तो अधि॒ तप॑स॒ स्तप॒सो ऽधि॑ जा॒तः ।",
         "अधि॑ जा॒तो जा॒तो अध्यधि॑ जा॒तः शोचा॒ च्छोचा᳚ज् जा॒तो अध्यधि॑ जा॒तः शोचा᳚त् ।",
         "जा॒तः शोचा॒ च्छोचा᳚ज् जा॒तो जा॒तः शोचा᳚त् पृथि॒व्याः पृ॑थि॒व्याः शोचा᳚ज् जा॒तो जा॒तः शोचा᳚त् पृथि॒व्याः ।",
         "शोचा᳚त् पृथि॒व्याः पृ॑थि॒व्याः शोचा॒ च्छोचा᳚त् पृथि॒व्या उ॒तोत पृ॑थि॒व्याः शोचा॒ च्छोचा᳚त् पृथि॒व्या उ॒त ।",
         "पृ॒थि॒व्या उ॒तोत पृ॑थि॒व्याः पृ॑थि॒व्या उ॒त वा॑ वो॒त पृ॑थि॒व्याः पृ॑थि॒व्या उ॒त वा᳚ ।",
         "उ॒त वा॑ वो॒तोत वा॑ दि॒वो दि॒वो वो॒तोत वा॑ दि॒वः ।",
         "वा॒ दि॒वो दि॒वो वा॑ वा दि॒व स्परि॒ परि॑ दि॒वो वा॑ वा दि॒व स्परि॑ ।",
         "दि॒व स्परि॒ परि॑ दि॒वो दि॒व स्परि॑ ।",
         "परीति॒ परि॑ ।",
         "येन॑ प्र॒जाः प्र॒जा येन॒ येन॑ प्र॒जा वि॒श्वक॑र्मा वि॒श्वक॑र्मा प्र॒जा येन॒ येन॑ प्र॒जा वि॒श्वक॑र्मा ।",
         "प्र॒जा वि॒श्वक॑र्मा वि॒श्वक॑र्मा प्र॒जाः प्र॒जा वि॒श्वक॑र्मा॒ व्यान॒ड् व्यान॑ड् वि॒श्वक॑र्मा प्र॒जाः प्र॒जा वि॒श्वक॑र्मा॒ व्यान॑ट् ।",
         "प्र॒जा इति॑ प्र - जाः ।",
         "वि॒श्वक॑र्मा॒ व्यान॒ड् व्यान॑ड् वि॒श्वक॑र्मा वि॒श्वक॑र्मा॒ व्यान॒ट् तम् तं ॅव्यान॑ड् वि॒श्वक॑र्मा वि॒श्वक॑र्मा॒ व्यान॒ट् तम् ।",
         "वि॒श्वक॒र्मेति॑ वि॒श्व - क॒र्मा॒ ।",
         "व्यान॒ट् तम् तं ॅव्यान॒ड् व्यान॒ट् त म॑ग्ने अग्ने॒ तं ॅव्यान॒ड् व्यान॒ट् त म॑ग्ने ।",
         "व्यान॒डिति॑ वि - आन॑ट् ।",
         "त म॑ग्ने अग्ने॒ तम् त म॑ग्ने॒ हेडो॒ हेडो॑ अग्ने॒ तम् त म॑ग्ने॒ हेडः॑ ।",
         "अ॒ग्ने॒ हेडो॒ हेडो॑ अग्ने अग्ने॒ हेडः॒ परि॒ परि॒ हेडो॑ अग्ने अग्ने॒ हेडः॒ परि॑ ।",
         "हेडः॒ परि॒ परि॒ हेडो॒ हेडः॒ परि॑ ते ते॒ परि॒ हेडो॒ हेडः॒ परि॑ ते ।",
         "परि॑ ते ते॒ परि॒ परि॑ ते वृणक्तु वृणक्तु ते॒ परि॒ परि॑ ते वृणक्तु ।",
         "ते॒ वृ॒ण॒क्तु वृ॒ण॒क्तु॒ ते॒ ते॒ वृ॒ण॒क्तु॒ ।",
         "वृ॒ण॒क्त्विति॑ वृणक्तु ।",
         "अ॒जा हि ह्य॑जा ऽजा ह्य॑ग्ने र॒ग्नेर् ह्य॑जा ऽजा ह्य॑ग्नेः ।",
         "ह्य॑ग्ने र॒ग्नेर्. हि ह्य॑ग्ने रज॑नि॒ष्टा ज॑निष्टा॒ग्नेर्. हि ह्य॑ग्ने रज॑निष्ट ।",
         "अ॒ग्ने रज॑नि॒ष्टा ज॑निष्टा॒ग्ने र॒ग्ने रज॑निष्ट॒ गर्भा॒द् गर्भा॒ दज॑निष्टा॒ग्ने र॒ग्ने रज॑निष्ट॒ गर्भा᳚त् ।",
         "अज॑निष्ट॒ गर्भा॒द् गर्भा॒ दज॑नि॒ष्टा ज॑निष्ट॒ गर्भा॒थ् सा सा गर्भा॒ दज॑नि॒ष्टा ज॑निष्ट॒ गर्भा॒थ् सा ।",
         "गर्भा॒थ् सा सा गर्भा॒द् गर्भा॒थ् सा वै वै सा गर्भा॒द् गर्भा॒थ् सा वै ।",
         "सा वै वै सा सा वा अ॑पश्य दपश्य॒द् वै सा सा वा अ॑पश्यत् ।",
         "वा अ॑पश्य दपश्य॒द् वै वा अ॑पश्यज् जनि॒तार॑म् जनि॒तार॑ मपश्य॒द् वै वा अ॑पश्यज् जनि॒तार᳚म् ।",
         "अ॒प॒श्य॒ज् ज॒नि॒तार॑म् जनि॒तार॑ मपश्य दपश्यज् जनि॒तार॒ मग्रे॒ अग्रे॑ जनि॒तार॑ मपश्य दपश्यज् जनि॒तार॒ मग्रे᳚ ।",
         "ज॒नि॒तार॒ मग्रे॒ अग्रे॑ जनि॒तार॑म् जनि॒तार॒ मग्रे᳚ ।",
         "अग्र॒ इत्यग्रे᳚ ।",
         "तया॒ रोहꣳ॒॒ रोह॒म् तया॒ तया॒ रोह॑ मायन् नाय॒न् रोह॒म् तया॒ तया॒ रोह॑ मायन्न् ।",
         "रोह॑ मायन् नाय॒न् रोहꣳ॒॒ रोह॑ माय॒न् नुपोपा॑य॒न् रोहꣳ॒॒ रोह॑ माय॒न् नुप॑ ।",
         "आ॒य॒न् नुपोपा॑यन् नाय॒न् नुप॒ मेद्ध्या॑सो॒ मेद्ध्या॑स॒ उपा॑यन् नाय॒न् नुप॒ मेद्ध्या॑सः ।",
         "उप॒ मेद्ध्या॑सो॒ मेद्ध्या॑स॒ उपोप॒ मेद्ध्या॑स॒ स्तया॒ तया॒ मेद्ध्या॑स॒ उपोप॒ मेद्ध्या॑स॒ स्तया᳚ ।",
         "मेद्ध्या॑स॒ स्तया॒ तया॒ मेद्ध्या॑सो॒ मेद्ध्या॑स॒ स्तया॑ दे॒वा दे॒वा स्तया॒ मेद्ध्या॑सो॒ मेद्ध्या॑स॒ स्तया॑ दे॒वाः ।",
         "तया॑ दे॒वा दे॒वा स्तया॒ तया॑ दे॒वा दे॒वता᳚म् दे॒वता᳚म् दे॒वा स्तया॒ तया॑ दे॒वा दे॒वता᳚म् ।",
         "दे॒वा दे॒वता᳚म् दे॒वता᳚म् दे॒वा दे॒वा दे॒वता॒ मग्रे॒ अग्रे॑ दे॒वता᳚म् दे॒वा दे॒वा दे॒वता॒ मग्रे᳚ ।",
         "दे॒वता॒ मग्रे॒ अग्रे॑ दे॒वता᳚म् दे॒वता॒ मग्र॑ आयन् नाय॒न् नग्रे॑ दे॒वता᳚म् दे॒वता॒ मग्र॑ आयन्न् ।",
         "अग्र॑ आयन् नाय॒न् नग्रे॒ अग्र॑ आयन्न् ।",
         "आ॒य॒न्नित्या॑यन्न् ।",
         "श॒र॒भ मा॑र॒ण्य मा॑र॒ण्यꣳ श॑र॒भꣳ श॑र॒भ मा॑र॒ण्य मन्वन्वा॑र॒ण्यꣳ श॑र॒भꣳ श॑र॒भ मा॑र॒ण्य मनु॑ ।",
         "आ॒र॒ण्य मन्वन्वा॑र॒ण्य मा॑र॒ण्य मनु॑ ते ते॒ अन्वा॑र॒ण्य मा॑र॒ण्य मनु॑ ते ।",
         "अनु॑ ते ते॒ अन्वनु॑ ते दिशामि दिशामि ते॒ अन्वनु॑ ते दिशामि ।",
         "ते॒ दि॒शा॒मि॒ दि॒शा॒मि॒ ते॒ ते॒ दि॒शा॒मि॒ तेन॒ तेन॑ दिशामि ते ते दिशामि॒ तेन॑ ।",
         "दि॒शा॒मि॒ तेन॒ तेन॑ दिशामि दिशामि॒ तेन॑ चिन्वा॒न श्चि॑न्वा॒न स्तेन॑ दिशामि दिशामि॒ तेन॑ चिन्वा॒नः ।",
         "तेन॑ चिन्वा॒न श्चि॑न्वा॒न स्तेन॒ तेन॑ चिन्वा॒न स्त॒नुव॑ स्त॒नुव॑ श्चिन्वा॒न स्तेन॒ तेन॑ चिन्वा॒न स्त॒नुवः॑ ।",
         "चि॒न्वा॒न स्त॒नुव॑ स्त॒नुव॑ श्चिन्वा॒न श्चि॑न्वा॒न स्त॒नुवो॒ नि नि त॒नुव॑ श्चिन्वा॒न श्चि॑न्वा॒न स्त॒नुवो॒ नि ।",
         "त॒नुवो॒ नि नि त॒नुव॑ स्त॒नुवो॒ नि षी॑द सीद॒ नि त॒नुव॑ स्त॒नुवो॒ नि षी॑द ।",
         "नि षी॑द सीद॒ नि नि षी॑द ।",
         "सी॒देति॑ सीद ।"
      ]
   },
   "id": "TS 4.2.10.4",
   "jataipaatha": {
      "lines": [
         "ते॒ दि॒शा॒मि॒ दि॒शा॒मि॒ ते॒ ते॒ दि॒शा॒मि॒ ।",
         "दि॒शा॒मि॒ तेन॒ तेन॑ दिशामि दिशामि॒ तेन॑ ।",
         "तेन॑ चिन्वा॒न श्चि॑न्वा॒न स्तेन॒ तेन॑ चिन्वा॒नः ।",
         "चि॒न्वा॒न स्त॒नुव॑ स्त॒नुव॑ श्चिन्वा॒न श्चि॑न्वा॒न स्त॒नुवः॑ ।",
         "त॒नुवो॒ नि नि त॒नुव॑ स्त॒नुवो॒ नि ।",
         "नि षी॑द सीद॒ नि नि षी॑द ।",
         "सी॒देति॑ सीद ।",
         "यो अ॒ग्नि र॒ग्निर् यो यो अ॒ग्निः ।",
         "अ॒ग्नि र॒ग्ने र॒ग्ने र॒ग्नि र॒ग्नि र॒ग्नेः ।",
         "अ॒ग्ने स्तप॑स॒ स्तप॑सो॒ ऽग्ने र॒ग्ने स्तप॑सः ।",
         "तप॒सो ऽध्यधि॒ तप॑स॒ स्तप॒सो ऽधि॑ ।",
         "अधि॑ जा॒तो जा॒तो अध्यधि॑ जा॒तः ।",
         "जा॒तः शोचा॒ च्छोचा᳚ज् जा॒तो जा॒तः शोचा᳚त् ।",
         "शोचा᳚त् पृथि॒व्याः पृ॑थि॒व्याः शोचा॒ च्छोचा᳚त् पृथि॒व्याः ।",
         "पृ॒थि॒व्या उ॒तोत पृ॑थि॒व्याः पृ॑थि॒व्या उ॒त ।",
         "उ॒त वा॑ वो॒तोत वा᳚ ।",
         "वा॒ दि॒वो दि॒वो वा॑ वा दि॒वः ।",
         "दि॒व स्परि॒ परि॑ दि॒वो दि॒व स्परि॑ ।",
         "परीति॒ परि॑ ।",
         "येन॑ प्र॒जाः प्र॒जा येन॒ येन॑ प्र॒जाः ।",
         "प्र॒जा वि॒श्वक॑र्मा वि॒श्वक॑र्मा प्र॒जाः प्र॒जा वि॒श्वक॑र्मा ।",
         "प्र॒जा इति॑ प्र - जाः ।",
         "वि॒श्वक॑र्मा॒ व्यान॒ड् व्यान॑ड् वि॒श्वक॑र्मा वि॒श्वक॑र्मा॒ व्यान॑ट् ।",
         "वि॒श्वक॒र्मेति॑ वि॒श्व - क॒र्मा॒ ।",
         "व्यान॒ट् तम् तं ॅव्यान॒ड् व्यान॒ट् तम् ।",
         "व्यान॒डिति॑ वि - आन॑ट् ।",
         "त म॑ग्ने अग्ने॒ तम् त म॑ग्ने ।",
         "अ॒ग्ने॒ हेडो॒ हेडो॑ अग्ने अग्ने॒ हेडः॑ ।",
         "हेडः॒ परि॒ परि॒ हेडो॒ हेडः॒ परि॑ ।",
         "परि॑ ते ते॒ परि॒ परि॑ ते ।",
         "ते॒ वृ॒ण॒क्तु वृ॒ण॒क्तु॒ ते॒ ते॒ वृ॒ण॒क्तु॒ ।",
         "वृ॒ण॒क्त्विति॑ वृणक्तु ।",
         "अ॒जा हि ह्य॑जा ऽजा हि ।",
         "ह्य॑ग्ने र॒ग्नेर्. हि ह्य॑ग्नेः ।",
         "अ॒ग्ने रज॑नि॒ष्टा ज॑निष्टा॒ग्ने र॒ग्ने रज॑निष्ट ।",
         "अज॑निष्ट॒ गर्भा॒द् गर्भा॒ दज॑नि॒ष्टा ज॑निष्ट॒ गर्भा᳚त् ।",
         "गर्भा॒थ् सा सा गर्भा॒द् गर्भा॒थ् सा ।",
         "सा वै वै सा सा वै ।",
         "वा अ॑पश्य दपश्य॒द् वै वा अ॑पश्यत् ।",
         "अ॒प॒श्य॒ज् ज॒नि॒तार॑म् जनि॒तार॑ मपश्य दपश्यज् जनि॒तार᳚म् ।",
         "ज॒नि॒तार॒ मग्रे॒ अग्रे॑ जनि॒तार॑म् जनि॒तार॒ मग्रे᳚ ।",
         "अग्र॒ इत्यग्रे᳚ ।",
         "तया॒ रोहꣳ॒॒ रोह॒म् तया॒ तया॒ रोह᳚म् ।",
         "रोह॑ मायन् नाय॒न् रोहꣳ॒॒ रोह॑ मायन्न् ।",
         "आ॒य॒न् नुपोपा॑यन् नाय॒न् नुप॑ ।",
         "उप॒ मेद्ध्या॑सो॒ मेद्ध्या॑स॒ उपोप॒ मेद्ध्या॑सः ।",
         "मेद्ध्या॑स॒ स्तया॒ तया॒ मेद्ध्या॑सो॒ मेद्ध्या॑स॒ स्तया᳚ ।",
         "तया॑ दे॒वा दे॒वा स्तया॒ तया॑ दे॒वाः ।",
         "दे॒वा दे॒वता᳚म् दे॒वता᳚म् दे॒वा दे॒वा दे॒वता᳚म् ।",
         "दे॒वता॒ मग्रे॒ अग्रे॑ दे॒वता᳚म् दे॒वता॒ मग्रे᳚ ।",
         "अग्र॑ आयन् नाय॒न् नग्रे॒ अग्र॑ आयन्न् ।",
         "आ॒य॒न्नित्या॑यन्न् ।",
         "श॒र॒भ मा॑र॒ण्य मा॑र॒ण्यꣳ श॑र॒भꣳ श॑र॒भ मा॑र॒ण्यम् ।",
         "आ॒र॒ण्य मन् वन् वा॑र॒ण्य मा॑र॒ण्य मनु॑ ।",
         "अनु॑ ते ते॒ अन्वनु॑ ते ।",
         "ते॒ दि॒शा॒मि॒ दि॒शा॒मि॒ ते॒ ते॒ दि॒शा॒मि॒ ।",
         "दि॒शा॒मि॒ तेन॒ तेन॑ दिशामि दिशामि॒ तेन॑ ।",
         "तेन॑ चिन्वा॒न श्चि॑न्वा॒न स्तेन॒ तेन॑ चिन्वा॒नः ।",
         "चि॒न्वा॒न स्त॒नुव॑ स्त॒नुव॑ श्चिन्वा॒न श्चि॑न्वा॒न स्त॒नुवः॑ ।",
         "त॒नुवो॒ नि नि त॒नुव॑ स्त॒नुवो॒ नि ।",
         "नि षी॑द सीद॒ नि नि षी॑द ।",
         "सी॒देति॑ सीद ।"
      ]
   },
   "kramampaatha": {
      "lines": [
         "ते॒ दि॒शा॒मि॒ । दि॒शा॒मि॒ तेन॑ । तेन॑ चिन्वा॒नः । चि॒न्वा॒नस्त॒नुवः॑ । त॒नुवो॒ नि । नि षी॑द । सी॒देति॑ सीद ॥ यो अ॒ग्निः । अ॒ग्निर॒ग्नेः । अ॒ग्ने स्तप॑सः । तप॒सोऽधि॑ । अधि॑ जा॒तः । जा॒तः शोचा᳚त् । शोचा᳚त् पृथि॒व्याः । पृ॒थि॒व्या उ॒त । उ॒त वा᳚ । वा॒ दि॒वः । दि॒वस्परि॑ । परीति॒ परि॑ ॥ येन॑ प्र॒जाः । प्र॒जा वि॒श्वक॑र्मा । प्र॒जा इति॑ प्र - जाः । वि॒श्वक॑र्मा॒ व्यान॑ट् । वि॒श्वक॒र्मेति॑ वि॒श्व - क॒र्मा॒ । व्यान॒ट् तम् । व्यान॒डिति॑ वि - आन॑ट् । तम॑ग्ने । अ॒ग्ने॒ हेडः॑ । हेडः॒ परि॑ । परि॑ ते । ते॒ वृ॒ण॒क्तु॒ । वृ॒ण॒क्त्विति॑ वृणक्तु ॥ अ॒जा हि । ह्य॑ग्नेः । अ॒ग्नेरज॑निष्ट । अज॑निष्ट॒ गर्भा᳚त् । गर्भा॒थ् सा । सा वै । वा अ॑पश्यत् । अ॒प॒श्य॒ज् ज॒नि॒तार᳚म् । ज॒नि॒तार॒मग्रे᳚ । अग्र॒ इत्यग्रे᳚ ॥ तया॒ रोह᳚म् । रोह॑मायन्न् । आ॒य॒न्नुप॑ । उप॒ मेद्ध्या॑सः । मेद्ध्या॑स॒स्तया᳚ । तया॑ दे॒वाः । दे॒वा दे॒वता᳚म् । दे॒वता॒मग्रे᳚ । अग्र॑ आयन्न् । आ॒य॒न्नित्या॑यन्न् ॥ श॒र॒भमा॑र॒ण्यम् ( ) । आ॒र॒ण्यमनु॑ । अनु॑ ते । ते॒ दि॒शा॒मि॒ । दि॒शा॒मि॒ तेन॑ । तेन॑ चिन्वा॒नः । चि॒न्वा॒न स्त॒नुवः॑ । त॒नुवो॒ नि । नि षी॑द । सी॒देति॑ सीद ।"
      ]
   },
   "padapaatha": {
      "lines": [
         "ते॒ । दि॒शा॒मि॒ । तेन॑ । चि॒न्वा॒नः । त॒नुवः॑ । नीति॑ । सी॒द॒ ॥ यः । अ॒ग्निः । अ॒ग्नेः । तप॑सः । अधीति॑ । जा॒तः । शोचा᳚त् । पृ॒थि॒व्याः । उ॒त । वा॒ । दि॒वः । परि॑ ॥ येन॑ । प्र॒जा इति॑ प्र - जाः । वि॒श्वक॒र्मेति॑ वि॒श्व - क॒र्मा॒ । व्यान॒डिति॑ वि - आन॑ट् । तम् । अ॒ग्ने॒ । हेडः॑ । परीति॑ । ते॒ । वृ॒ण॒क्तु॒ ॥ अ॒जा । हि । अ॒ग्नेः । अज॑निष्ट । गर्भा᳚त् । सा । वै । अ॒प॒श्य॒त् । ज॒नि॒तार᳚म् । अग्रे᳚ ॥ तया᳚ । रोह᳚म् । आ॒य॒न्न् । उपेति॑ । मेद्ध्या॑सः । तया᳚ । दे॒वाः । दे॒वता᳚म् । अग्रे᳚ । आ॒य॒न्न् ॥ श॒र॒भम् ( ) । आ॒र॒ण्यम् । अन्विति॑ । ते॒ । दि॒शा॒मि॒ । तेन॑ । चि॒न्वा॒नः । त॒नुवः॑ । नीति॑ । सी॒द॒ ॥"
      ]
   },
   "samhita": {
      "lines": [
         "ते दिशामि॒ तेन॑ चिन्वा॒नस्त॒नुवो॒ नि षी॑द",
         "यो अ॒ग्निर॒ग्नेस्त-प॒सोऽधि॑ जा॒तः शोचा᳚त् पृथि॒व्या उ॒त वा॑ दि॒वस्परि॑",
         "येन॑ प्र॒जा वि॒श्वक॑र्मा॒ व्यान॒ट् तम॑ग्ने॒ हेडः॒ परि॑ ते वृणक्तु",
         "अ॒जा ह्य॑ग्नेरज॑निष्ट॒ गर्भा॒थ् सा वा अ॑पश्यज्जनि॒तार॒मग्रे᳚",
         "तया॒ रोह॑माय॒न्नुप॒ मेद्ध्या॑स॒स्तया॑ दे॒वा दे॒वता॒मग्र॑ आयन्न्",
         "श॒र॒भ-( )-मा॑र॒ण्यमनु॑ ते दिशामि॒ तेन॑ चिन्वा॒नस्त॒नुवो॒ निषी॑द"
      ]
   }
}