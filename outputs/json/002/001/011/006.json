{
   "attribute": {
      "chandas": "",
      "devata": "",
      "rishi": ""
   },
   "classification": {
      "anuvakkam": 11,
      "kanda": 2,
      "panchasat": 6,
      "prasna": 1
   },
   "ghanapaatha": {
      "lines": [
         "यु॒ष्मानी॑तो॒ अभ॑य॒ मभ॑यं ॅयु॒ष्मानी॑तो यु॒ष्मानी॑तो॒ अभ॑य॒म् ज्योति॒र् ज्योति॒रभ॑यं ॅयु॒ष्मानी॑तो यु॒ष्मानी॑तो॒ अभ॑य॒म् ज्योतिः॑ ।",
         "अभ॑य॒म् ज्योति॒र् ज्योति॒ रभ॑य॒ मभ॑य॒म् ज्योति॑ रश्या मश्या॒म् ज्योति॒ रभ॑य॒ मभ॑य॒म् ज्योति॑ रश्याम् ।",
         "ज्योति॑ रश्या मश्या॒म् ज्योति॒र् ज्योति॑ रश्याम् ।",
         "अ॒श्या॒मित्य॑श्याम् ।",
         "आ॒दि॒त्याना॒ मव॒सा ऽव॑सा ऽऽदि॒त्याना॑ मादि॒त्याना॒ मव॑सा॒ नूत॑नेन॒ नूत॑ने॒नाव॑सा ऽऽदि॒त्याना॑ मादि॒त्याना॒ मव॑सा॒ नूत॑नेन ।",
         "अव॑सा॒ नूत॑नेन॒ नूत॑ने॒नाव॒सा ऽव॑सा॒ नूत॑नेन सक्षी॒महि॑ सक्षी॒महि॒ नूत॑ने॒नाव॒सा ऽव॑सा॒ नूत॑नेन सक्षी॒महि॑ ।",
         "नूत॑नेन सक्षी॒महि॑ सक्षी॒महि॒ नूत॑नेन॒ नूत॑नेन सक्षी॒महि॒ शर्म॑णा॒ शर्म॑णा सक्षी॒महि॒ नूत॑नेन॒ नूत॑नेन सक्षी॒महि॒ शर्म॑णा ।",
         "स॒क्षी॒महि॒ शर्म॑णा॒ शर्म॑णा सक्षी॒महि॑ सक्षी॒महि॒ शर्म॑णा॒ शन्त॑मेन॒ शन्त॑मेन॒ शर्म॑णा सक्षी॒महि॑ सक्षी॒महि॒ शर्म॑णा॒ शन्त॑मेन ।",
         "शर्म॑णा॒ शन्त॑मेन॒ शन्त॑मेन॒ शर्म॑णा॒ शर्म॑णा॒ शन्त॑मेन ।",
         "शन्त॑मे॒नेति॒ शं - त॒मे॒न॒ ।",
         "अ॒ना॒गा॒स्त्वे अ॑दिति॒त्वे अ॑दिति॒त्वे॑ ऽनागा॒स्त्वे॑ ऽनागा॒स्त्वे अ॑दिति॒त्वे तु॒रास॑ स्तु॒रासो॑ अदिति॒त्वे॑ ऽनागा॒स्त्वे॑ ऽनागा॒स्त्वे अ॑दिति॒त्वे तु॒रासः॑ ।",
         "अ॒ना॒गा॒स्त्व इत्य॑नागाः - त्वे ।",
         "अ॒दि॒ति॒त्वे तु॒रास॑ स्तु॒रासो॑ अदिति॒त्वे अ॑दिति॒त्वे तु॒रास॑ इ॒म मि॒मम् तु॒रासो॑ अदिति॒त्वे अ॑दिति॒त्वे तु॒रास॑ इ॒मम् ।",
         "अ॒दि॒ति॒त्व इत्य॑दिति - त्वे ।",
         "तु॒रास॑ इ॒म मि॒मम् तु॒रास॑ स्तु॒रास॑ इ॒मं ॅय॒ज्ञ्ं ॅय॒ज्ञ् मि॒मम् तु॒रास॑ स्तु॒रास॑ इ॒मं ॅय॒ज्ञ्म् ।",
         "इ॒मं ॅय॒ज्ञ्ं ॅय॒ज्ञ् मि॒म मि॒मं ॅय॒ज्ञ्म् द॑धतु दधतु य॒ज्ञ् मि॒म मि॒मं ॅय॒ज्ञ्म् द॑धतु ।",
         "य॒ज्ञ्म् द॑धतु दधतु य॒ज्ञ्ं ॅय॒ज्ञ्म् द॑धतु॒ श्रोष॑माणाः॒ श्रोष॑माणा दधतु य॒ज्ञ्ं ॅय॒ज्ञ्म् द॑धतु॒ श्रोष॑माणाः ।",
         "द॒ध॒तु॒ श्रोष॑माणाः॒ श्रोष॑माणा दधतु दधतु॒ श्रोष॑माणाः ।",
         "श्रोष॑माणा॒ इति॒ श्रोष॑माणाः ।",
         "इ॒मम् मे॑ म इ॒म मि॒मम् मे॑ वरुण वरुण म इ॒म मि॒मम् मे॑ वरुण ।",
         "मे॒ व॒रु॒ण॒ व॒रु॒ण॒ मे॒ मे॒ व॒रु॒ण॒ श्रु॒धि॒ श्रु॒धि॒ व॒रु॒ण॒ मे॒ मे॒ व॒रु॒ण॒ श्रु॒धि॒ ।",
         "व॒रु॒ण॒ श्रु॒धि॒ श्रु॒धि॒ व॒रु॒ण॒ व॒रु॒ण॒ श्रु॒धी॒ हवꣳ॒॒ हवꣳ॑ श्रुधि वरुण वरुण श्रुधी॒ हव᳚म् ।",
         "श्रु॒धी॒ हवꣳ॒॒ हवꣳ॑ श्रुधि श्रुधी॒ हव॑ म॒द्याद्य हवꣳ॑ श्रुधि श्रुधी॒ हव॑ म॒द्य ।",
         "हव॑ म॒द्याद्य हवꣳ॒॒ हव॑ म॒द्या च॑ चा॒द्य हवꣳ॒॒ हव॑ म॒द्या च॑ ।",
         "अ॒द्या च॑ चा॒द्याद्या च॑ मृडय मृडय चा॒द्याद्या च॑ मृडय ।",
         "च॒ मृ॒ड॒य॒ मृ॒ड॒य॒ च॒ च॒ मृ॒ड॒य॒ ।",
         "मृ॒ड॒येति॑ मृडय ।",
         "त्वा म॑व॒स्यु र॑व॒स्यु स्त्वाम् त्वा म॑व॒स्युरा ऽव॒स्यु स्त्वाम् त्वा म॑व॒स्युरा ।",
         "अ॒व॒स्युरा ऽव॒स्यु र॑व॒स्युरा च॑के चक॒ आ ऽव॒स्यु र॑व॒स्युरा च॑के ।",
         "आ च॑के चक॒ आ च॑के ।",
         "च॒क॒ इति॑ चके ।",
         "तत् त्वा᳚ त्वा॒ तत् तत् त्वा॑ यामि यामि त्वा॒ तत् तत् त्वा॑ यामि ।",
         "त्वा॒ या॒मि॒ या॒मि॒ त्वा॒ त्वा॒ या॒मि॒ ब्रह्म॑णा॒ ब्रह्म॑णा यामि त्वा त्वा यामि॒ ब्रह्म॑णा ।",
         "या॒मि॒ ब्रह्म॑णा॒ ब्रह्म॑णा यामि यामि॒ ब्रह्म॑णा॒ वन्द॑मानो॒ वन्द॑मानो॒ ब्रह्म॑णा यामि यामि॒ ब्रह्म॑णा॒ वन्द॑मानः ।",
         "ब्रह्म॑णा॒ वन्द॑मानो॒ वन्द॑मानो॒ ब्रह्म॑णा॒ ब्रह्म॑णा॒ वन्द॑मान॒ स्तत् तद् वन्द॑मानो॒ ब्रह्म॑णा॒ ब्रह्म॑णा॒ वन्द॑मान॒ स्तत् ।",
         "वन्द॑मान॒ स्तत् तद् वन्द॑मानो॒ वन्द॑मान॒ स्तदा तद् वन्द॑मानो॒ वन्द॑मान॒ स्तदा ।",
         "तदा तत् तदा शा᳚स्ते शास्त॒ आ तत् तदा शा᳚स्ते ।",
         "आ शा᳚स्ते शास्त॒ आ शा᳚स्ते॒ यज॑मानो॒ यज॑मानः शास्त॒ आ शा᳚स्ते॒ यज॑मानः ।",
         "शा॒स्ते॒ यज॑मानो॒ यज॑मानः शास्ते शास्ते॒ यज॑मानो ह॒विर्भि॑र्. ह॒विर्भि॒र् यज॑मानः शास्ते शास्ते॒ यज॑मानो ह॒विर्भिः॑ ।",
         "यज॑मानो ह॒विर्भि॑र्. ह॒विर्भि॒र् यज॑मानो॒ यज॑मानो ह॒विर्भिः॑ ।",
         "ह॒विर्भि॒रिति॑ ह॒विः - भिः॒ ।",
         "अहे॑डमानो वरुण वरु॒णा हे॑डमा॒नो ऽहे॑डमानो वरुणे॒ हे ह व॑रु॒णा हे॑डमा॒नो ऽहे॑डमानो वरुणे॒ ह ।",
         "व॒रु॒णे॒ हे ह व॑रुण वरुणे॒ ह बो॑धि बोधी॒ह व॑रुण वरुणे॒ ह बो॑धि ।",
         "इ॒ह बो॑धि बोधी॒हे ह बो॒ध्युरु॑शꣳ॒॒ सोरु॑शꣳस बोधी॒हे ह बो॒ध्युरु॑शꣳस ।",
         "बो॒ध्युरु॑शꣳ॒॒ सोरु॑शꣳस बोधि बो॒ध्युरु॑शꣳस॒ मा मोरु॑शꣳस बोधि बो॒ध्युरु॑शꣳस॒ मा ।",
         "उरु॑शꣳस॒ मा मोरु॑शꣳ॒॒ सोरु॑शꣳस॒ मा नो॑ नो॒ मोरु॑शꣳ॒॒ सोरु॑शꣳस॒ मा नः॑ ।",
         "उरु॑शꣳ॒॒सेत्युरु॑ - शꣳ॒॒स॒ ।",
         "मा नो॑ नो॒ मा मा न॒ आयु॒ रायु॑र् नो॒ मा मा न॒ आयुः॑ ।",
         "न॒ आयु॒ रायु॑र् नो न॒ आयुः॒ प्र प्रायु॑र् नो न॒ आयुः॒ प्र ।",
         "आयुः॒ प्र प्रायु॒ रायुः॒ प्र मो॑षीर् मोषीः॒ प्रायु॒ रायुः॒ प्र मो॑षीः ।",
         "प्र मो॑षीर् मोषीः॒ प्र प्र मो॑षीः ।",
         "मो॒षी॒रिति॑ मोषीः॒ ।"
      ]
   },
   "id": "TS 2.1.11.6",
   "jataipaatha": {
      "lines": [
         "यु॒ष्मानी॑तो॒ अभ॑य॒ मभ॑यं ॅयु॒ष्मानी॑तो यु॒ष्मानी॑तो॒ अभ॑यम् ।",
         "अभ॑य॒म् ज्योति॒र् ज्योति॒ रभ॑य॒ मभ॑य॒म् ज्योतिः॑ ।",
         "ज्योति॑ रश्या मश्या॒म् ज्योति॒र् ज्योति॑ रश्याम् ।",
         "अ॒श्या॒मित्य॑श्याम् ।",
         "आ॒दि॒त्याना॒ मव॒सा ऽव॑सा ऽऽदि॒त्याना॑ मादि॒त्याना॒ मव॑सा ।",
         "अव॑सा॒ नूत॑नेन॒ नूत॑ने॒नाव॒सा ऽव॑सा॒ नूत॑नेन ।",
         "नूत॑नेन सक्षी॒महि॑ सक्षी॒महि॒ नूत॑नेन॒ नूत॑नेन सक्षी॒महि॑ ।",
         "स॒क्षी॒महि॒ शर्म॑णा॒ शर्म॑णा सक्षी॒महि॑ सक्षी॒महि॒ शर्म॑णा ।",
         "शर्म॑णा॒ शन्त॑मेन॒ शन्त॑मेन॒ शर्म॑णा॒ शर्म॑णा॒ शन्त॑मेन ।",
         "शन्त॑मे॒नेति॒ शं - त॒मे॒न॒ ।",
         "अ॒ना॒गा॒स्त्वे अ॑दिति॒त्वे अ॑दिति॒त्वे॑ ऽनागा॒स्त्वे॑ ऽनागा॒स्त्वे अ॑दिति॒त्वे ।",
         "अ॒ना॒गा॒स्त्व इत्य॑नागाः - त्वे ।",
         "अ॒दि॒ति॒त्वे तु॒रास॑ स्तु॒रासो॑ अदिति॒त्वे अ॑दिति॒त्वे तु॒रासः॑ ।",
         "अ॒दि॒ति॒त्व इत्य॑दिति - त्वे ।",
         "तु॒रास॑ इ॒म मि॒मम् तु॒रास॑ स्तु॒रास॑ इ॒मम् ।",
         "इ॒मं ॅय॒ज्ञ्ं ॅय॒ज्ञ् मि॒म मि॒मं ॅय॒ज्ञ्म् ।",
         "य॒ज्ञ्म् द॑धतु दधतु य॒ज्ञ्ं ॅय॒ज्ञ्म् द॑धतु ।",
         "द॒ध॒तु॒ श्रोष॑माणाः॒ श्रोष॑माणा दधतु दधतु॒ श्रोष॑माणाः ।",
         "श्रोष॑माणा॒ इति॒ श्रोष॑माणाः ।",
         "इ॒मम् मे॑ म इ॒म मि॒मम् मे᳚ ।",
         "मे॒ व॒रु॒ण॒ व॒रु॒ण॒ मे॒ मे॒ व॒रु॒ण॒ ।",
         "व॒रु॒ण॒ श्रु॒धि॒ श्रु॒धि॒ व॒रु॒ण॒ व॒रु॒ण॒ श्रु॒धि॒ ।",
         "श्रु॒धी॒ हवꣳ॒॒ हवꣳ॑ श्रुधि श्रुधी॒ हव᳚म् ।",
         "हव॑ म॒द्याद्य हवꣳ॒॒ हव॑ म॒द्य ।",
         "अ॒द्या च॑ चा॒द्याद्या च॑ ।",
         "च॒ मृ॒ड॒य॒ मृ॒ड॒य॒ च॒ च॒ मृ॒ड॒य॒ ।",
         "मृ॒ड॒येति॑ मृडय ।",
         "त्वा म॑व॒स्यु र॑व॒स्यु स्त्वाम् त्वा म॑व॒स्युः ।",
         "अ॒व॒स्युरा ऽव॒स्यु र॑व॒स्युरा ।",
         "आ च॑के चक॒ आ च॑के ।",
         "च॒क॒ इति॑ चके ।",
         "तत् त्वा᳚ त्वा॒ तत् तत् त्वा᳚ ।",
         "त्वा॒ या॒मि॒ या॒मि॒ त्वा॒ त्वा॒ या॒मि॒ ।",
         "या॒मि॒ ब्रह्म॑णा॒ ब्रह्म॑णा यामि यामि॒ ब्रह्म॑णा ।",
         "ब्रह्म॑णा॒ वन्द॑मानो॒ वन्द॑मानो॒ ब्रह्म॑णा॒ ब्रह्म॑णा॒ वन्द॑मानः ।",
         "वन्द॑मान॒ स्तत् तद् वन्द॑मानो॒ वन्द॑मान॒ स्तत् ।",
         "तदा तत् तदा ।",
         "आ शा᳚स्ते शास्त॒ आ शा᳚स्ते ।",
         "शा॒स्ते॒ यज॑मानो॒ यज॑मानः शास्ते शास्ते॒ यज॑मानः ।",
         "यज॑मानो ह॒विर्भि॑र्. ह॒विर्भि॒र् यज॑मानो॒ यज॑मानो ह॒विर्भिः॑ ।",
         "ह॒विर्भि॒रिति॑ ह॒विः - भिः॒ ।",
         "अहे॑डमानो वरुण वरु॒णा हे॑डमा॒नो ऽहे॑डमानो वरुण ।",
         "व॒रु॒णे॒ हे ह व॑रुण वरुणे॒ ह ।",
         "इ॒ह बो॑धि बोधी॒हे ह बो॑धि ।",
         "बो॒ध्युरु॑शꣳ॒॒ सोरु॑शꣳस बोधि बो॒ध्युरु॑शꣳस ।",
         "उरु॑शꣳस॒ मा मोरु॑शꣳ॒॒ सोरु॑शꣳस॒ मा ।",
         "उरु॑शꣳ॒॒सेत्युरु॑ - शꣳ॒॒स॒ ।",
         "मा नो॑ नो॒ मा मा नः॑ ।",
         "न॒ आयु॒ रायु॑र् नो न॒ आयुः॑ ।",
         "आयुः॒ प्र प्रायु॒ रायुः॒ प्र ।",
         "प्र मो॑षीर् मोषीः॒ प्र प्र मो॑षीः ।",
         "मो॒षी॒रिति॑ मोषीः ।"
      ]
   },
   "kramampaatha": {
      "lines": [
         "यु॒ष्मानी॑तो॒ अभ॑यम् । अभ॑य॒म् ज्योतिः॑ । ज्योति॑रश्याम् । अ॒श्या॒मित्य॑श्याम् ॥ आ॒दि॒त्याना॒मव॑सा । अव॑सा॒ नूत॑नेन । नूत॑नेन सक्षी॒महि॑ । स॒क्षी॒महि॒ शर्म॑णा । शर्म॑णा॒ शन्त॑मेन । शन्त॑मे॒नेति॒ शम् - त॒मे॒न॒ ॥ अ॒ना॒गा॒स्त्वे अ॑दिति॒त्वे । अ॒ना॒गा॒स्त्व इत्य॑नागाः - त्वे । अ॒दि॒ति॒त्वे तु॒रासः॑ । अ॒दि॒ति॒त्व इत्य॑दिति - त्वे । तु॒रास॑ इ॒मम् । इ॒मं ॅय॒ज्ञ्म् । य॒ज्ञ्म् द॑धतु । द॒ध॒तु॒ श्रोष॑माणाः । श्रोष॑माणा॒ इति॒ श्रोष॑माणाः ॥ इ॒मं मे᳚ । मे॒ व॒रु॒ण॒ । व॒रु॒ण॒ श्रु॒धि॒ । श्रु॒धी॒ हव᳚म् । हव॑म॒द्य । अ॒द्या च॑ । च॒ मृ॒ड॒य॒ । मृ॒ड॒येति॑ मृडय ॥ त्वाम॑व॒स्युः । अ॒व॒स्युरा । आ च॑के । च॒क॒ इति॑ चके ॥ तत् त्वा᳚ । त्वा॒ या॒मि॒ । या॒मि॒ ब्रह्म॑णा । ब्रह्म॑णा॒ वन्द॑मानः । वन्द॑मान॒स्तत् । तदा । आ शा᳚स्ते । शा॒स्ते॒ यज॑मानः । यज॑मानो ह॒विर्भिः॑ । ह॒विर्भि॒रिति॑ ह॒विः - भिः॒ ॥ अहे॑डमानो वरुण । व॒रु॒णे॒ह । इ॒ह बो॑धि । बो॒ध्युरु॑शꣳस । उरु॑शꣳस॒ मा । उरु॑शꣳ॒॒सेत्युरु॑ - शꣳ॒॒स॒ । मा नः॑ । न॒ आयुः॑ । आयुः॒ प्र । प्र मो॑षीः । मो॒षी॒रिति॑ मोषीः ।"
      ]
   },
   "padapaatha": {
      "lines": [
         "यु॒ष्मानी॑तः । अभ॑यम् । ज्योतिः॑ । अ॒श्या॒म् ॥ आ॒दि॒त्याना᳚म् । अव॑सा । नूत॑नेन । स॒क्षी॒महि॑ । शर्म॑णा । शन्त॑मे॒नेति॒ शं - त॒मे॒न॒ ॥ अ॒ना॒गा॒स्त्व इत्य॑नागाः-त्वे । अ॒दि॒ति॒त्व इत्य॑दिति - त्वे । तु॒रासः॑ । इ॒मम् । य॒ज्ञ्म् । द॒ध॒तु॒ । श्रोष॑माणाः ॥ इ॒मम् । मे॒ । व॒रु॒ण॒ । श्रु॒ध॒ । हव᳚म् । अ॒द्य । च॒ । मृ॒ड॒य॒ ॥ त्वाम् । अ॒व॒स्युः । एति॑ । च॒के॒ ॥ तत् । त्वा॒ । या॒मि॒ । ब्रह्म॑णा । वन्द॑मानः । तत् । एति॑ । शा॒स्ते॒ । यज॑मानः । ह॒विर्भि॒रिति॑ ह॒विः - भिः॒ ॥ अहे॑डमानः । व॒रु॒ण॒ । इ॒ह । बो॒धि॒ । उरु॑शꣳ॒॒सेत्युरु॑ - शꣳ॒॒स॒ । मा । नः॒ । आयुः॑ । प्रेति॑ । मो॒षीः॒ ॥"
      ]
   },
   "samhita": {
      "lines": [
         "-यु॒ष्मानी॑तो॒ अभ॑यं॒ ज्योति॑रश्यां",
         "आ॒दि॒त्याना॒मव॑सा॒ नूत॑नेन सक्षी॒महि॒ शर्म॑णा॒ शन्त॑मेन",
         "अ॒ना॒गा॒स्त्वे अ॑दिति॒त्वे तु॒रास॑ इ॒मं ॅय॒ज्ञ्ं द॑धतु॒ श्रोष॑माणाः",
         "इ॒मं मे॑ वरुण श्रुधी॒ हव॑म॒द्या च॑ मृडय",
         "त्वाम॑व॒स्युरा च॑के",
         "तत्त्वा॑ यामि॒ ब्रह्म॑णा॒ वन्द॑मान॒-स्तदा शा᳚स्ते॒ यज॑मानो ह॒विर्भिः॑",
         "अहे॑डमानो वरुणे॒ह बो॒द्ध्युरु॑शꣳस॒ मा न॒ आयुः॒ प्रमो॑षीः"
      ]
   }
}