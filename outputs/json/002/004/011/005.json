{
   "attribute": {
      "chandas": "",
      "devata": "",
      "rishi": ""
   },
   "classification": {
      "anuvakkam": 11,
      "kanda": 2,
      "panchasat": 5,
      "prasna": 4
   },
   "ghanapaatha": {
      "lines": [
         "यत् त्रै॑धात॒वीय॑म् त्रैधात॒वीयं॒ ॅयद् यत् त्रै॑धात॒वीयꣳ॒॒ सर्वे॑ण॒ सर्वे॑ण त्रैधात॒वीयं॒ ॅयद् यत् त्रै॑धात॒वीयꣳ॒॒ सर्वे॑ण ।",
         "त्रै॒धा॒त॒वीयꣳ॒॒ सर्वे॑ण॒ सर्वे॑ण त्रैधात॒वीय॑म् त्रैधात॒वीयꣳ॒॒ सर्वे॑णै॒वैव सर्वे॑ण त्रैधात॒वीय॑म् त्रैधात॒वीयꣳ॒॒ सर्वे॑णै॒व ।",
         "सर्वे॑णै॒वैव सर्वे॑ण॒ सर्वे॑णै॒व य॒ज्ञेन॑ य॒ज्ञेनै॒व सर्वे॑ण॒ सर्वे॑णै॒व य॒ज्ञेन॑ ।",
         "ए॒व य॒ज्ञेन॑ य॒ज्ञेनै॒वैव य॒ज्ञेन॑ यजते यजते य॒ज्ञेनै॒वैव य॒ज्ञेन॑ यजते ।",
         "य॒ज्ञेन॑ यजते यजते य॒ज्ञेन॑ य॒ज्ञेन॑ यजते॒ न न य॑जते य॒ज्ञेन॑ य॒ज्ञेन॑ यजते॒ न ।",
         "य॒ज॒ते॒ न न य॑जते यजते॒ न दे॒वता᳚भ्यो दे॒वता᳚भ्यो॒ न य॑जते यजते॒ न दे॒वता᳚भ्यः ।",
         "न दे॒वता᳚भ्यो दे॒वता᳚भ्यो॒ न न दे॒वता᳚भ्य॒ आ दे॒वता᳚भ्यो॒ न न दे॒वता᳚भ्य॒ आ ।",
         "दे॒वता᳚भ्य॒ आ दे॒वता᳚भ्यो दे॒वता᳚भ्य॒ आ वृ॑श्च्यते वृश्च्यत॒ आ दे॒वता᳚भ्यो दे॒वता᳚भ्य॒ आ वृ॑श्च्यते ।",
         "आ वृ॑श्च्यते वृश्च्यत॒ आ वृ॑श्च्यते॒ द्वाद॑शकपालो॒ द्वाद॑शकपालो वृश्च्यत॒ आ वृ॑श्च्यते॒ द्वाद॑शकपालः ।",
         "वृ॒श्च्य॒ते॒ द्वाद॑शकपालो॒ द्वाद॑शकपालो वृश्च्यते वृश्च्यते॒ द्वाद॑शकपालः पुरो॒डाशः॑ पुरो॒डाशो॒ द्वाद॑शकपालो वृश्च्यते वृश्च्यते॒ द्वाद॑शकपालः पुरो॒डाशः॑ ।",
         "द्वाद॑शकपालः पुरो॒डाशः॑ पुरो॒डाशो॒ द्वाद॑शकपालो॒ द्वाद॑शकपालः पुरो॒डाशो॑ भवति भवति पुरो॒डाशो॒ द्वाद॑शकपालो॒ द्वाद॑शकपालः पुरो॒डाशो॑ भवति ।",
         "द्वाद॑शकपाल॒ इति॒ द्वाद॑श - क॒पा॒लः॒ ।",
         "पु॒रो॒डाशो॑ भवति भवति पुरो॒डाशः॑ पुरो॒डाशो॑ भवति॒ ते ते भ॑वति पुरो॒डाशः॑ पुरो॒डाशो॑ भवति॒ ते ।",
         "भ॒व॒ति॒ ते ते भ॑वति भवति॒ ते त्रय॒ स्त्रय॒ स्ते भ॑वति भवति॒ ते त्रयः॑ ।",
         "ते त्रय॒ स्त्रय॒ स्ते ते त्रय॒ श्चतु॑ष्कपाला॒ श्चतु॑ष्कपाला॒ स्त्रय॒ स्ते ते त्रय॒ श्चतु॑ष्कपालाः ।",
         "त्रय॒ श्चतु॑ष्कपाला॒ श्चतु॑ष्कपाला॒ स्त्रय॒ स्त्रय॒ श्चतु॑ष्कपाला स्त्रिष्षमृद्ध॒त्वाय॑ त्रिष्षमृद्ध॒त्वाय॒ चतु॑ष्कपाला॒ स्त्रय॒ स्त्रय॒ श्चतु॑ष्कपाला स्त्रिष्षमृद्ध॒त्वाय॑ ।",
         "चतु॑ष्कपाला स्त्रिष्षमृद्ध॒त्वाय॑ त्रिष्षमृद्ध॒त्वाय॒ चतु॑ष्कपाला॒ श्चतु॑ष्कपाला स्त्रिष्षमृद्ध॒त्वाय॒ त्रय॒ स्त्रय॑ स्त्रिष्षमृद्ध॒त्वाय॒ चतु॑ष्कपाला॒ श्चतु॑ष्कपाला स्त्रिष्षमृद्ध॒त्वाय॒ त्रयः॑ ।",
         "चतु॑ष्कपाला॒ इति॒ चतुः॑ - क॒पा॒लाः॒ ।",
         "त्रि॒ष्ष॒मृ॒द्ध॒त्वाय॒ त्रय॒ स्त्रय॑ स्त्रिष्षमृद्ध॒त्वाय॑ त्रिष्षमृद्ध॒त्वाय॒ त्रयः॑ पुरो॒डाशाः᳚ पुरो॒डाशा॒ स्त्रय॑ स्त्रिष्षमृद्ध॒त्वाय॑ त्रिष्षमृद्ध॒त्वाय॒ त्रयः॑ पुरो॒डाशाः᳚ ।",
         "त्रि॒ष्ष॒मृ॒द्ध॒त्वायेति॑ त्रिष्षमृद्ध - त्वाय॑ ।",
         "त्रयः॑ पुरो॒डाशाः᳚ पुरो॒डाशा॒ स्त्रय॒ स्त्रयः॑ पुरो॒डाशा॑ भवन्ति भवन्ति पुरो॒डाशा॒ स्त्रय॒ स्त्रयः॑ पुरो॒डाशा॑ भवन्ति ।",
         "पु॒रो॒डाशा॑ भवन्ति भवन्ति पुरो॒डाशाः᳚ पुरो॒डाशा॑ भवन्ति॒ त्रय॒ स्त्रयो॑ भवन्ति पुरो॒डाशाः᳚ पुरो॒डाशा॑ भवन्ति॒ त्रयः॑ ।",
         "भ॒व॒न्ति॒ त्रय॒ स्त्रयो॑ भवन्ति भवन्ति॒ त्रय॑ इ॒म इ॒मे त्रयो॑ भवन्ति भवन्ति॒ त्रय॑ इ॒मे ।",
         "त्रय॑ इ॒म इ॒मे त्रय॒ स्त्रय॑ इ॒मे लो॒का लो॒का इ॒मे त्रय॒ स्त्रय॑ इ॒मे लो॒काः ।",
         "इ॒मे लो॒का लो॒का इ॒म इ॒मे लो॒का ए॒षा मे॒षाम् ॅलो॒का इ॒म इ॒मे लो॒का ए॒षाम् ।",
         "लो॒का ए॒षा मे॒षाम् ॅलो॒का लो॒का ए॒षाम् ॅलो॒काना᳚म् ॅलो॒काना॑ मे॒षाम् ॅलो॒का लो॒का ए॒षाम् ॅलो॒काना᳚म् ।",
         "ए॒षाम् ॅलो॒काना᳚म् ॅलो॒काना॑ मे॒षा मे॒षाम् ॅलो॒काना॒ माप्त्या॒ आप्त्यै॑ लो॒काना॑ मे॒षा मे॒षाम् ॅलो॒काना॒ माप्त्यै᳚ ।",
         "लो॒काना॒ माप्त्या॒ आप्त्यै॑ लो॒काना᳚म् ॅलो॒काना॒ माप्त्या॒ उत्त॑र‍उत्तर॒ उत्त॑र‍उत्तर॒ आप्त्यै॑ लो॒काना᳚म् ॅलो॒काना॒ माप्त्या॒ उत्त॑र‍उत्तरः ।",
         "आप्त्या॒ उत्त॑र‍उत्तर॒ उत्त॑र‍उत्तर॒ आप्त्या॒ आप्त्या॒ उत्त॑र‍उत्तरो॒ ज्याया॒न् ज्याया॒ नुत्त॑र‍उत्तर॒ आप्त्या॒ आप्त्या॒ उत्त॑र‍उत्तरो॒ ज्यायान्॑ ।",
         "उत्त॑र‍उत्तरो॒ ज्याया॒न् ज्याया॒ नुत्त॑र‍उत्तर॒ उत्त॑र‍उत्तरो॒ ज्याया᳚न् भवति भवति॒ ज्याया॒ नुत्त॑र‍उत्तर॒ उत्त॑र‍उत्तरो॒ ज्याया᳚न् भवति ।",
         "उत्त॑र‌उत्तर॒ इत्युत्त॑रः - उ॒त्त॒रः॒ ।",
         "ज्याया᳚न् भवति भवति॒ ज्याया॒न् ज्याया᳚न् भव त्ये॒व मे॒वम् भ॑वति॒ ज्याया॒न् ज्याया᳚न् भव त्ये॒वम् ।",
         "भ॒व॒ त्ये॒व मे॒वम् भ॑वति भव त्ये॒व मि॑वे वै॒वम् भ॑वति भव त्ये॒व मि॑व ।",
         "ए॒व मि॑वे वै॒व मे॒व मि॑व॒ हि हीवै॒व मे॒व मि॑व॒ हि ।",
         "इ॒व॒ हि हीवे॑ व॒ हीम इ॒मे हीवे॑ व॒ हीमे ।",
         "हीम इ॒मे हि हीमे लो॒का लो॒का इ॒मे हि हीमे लो॒काः ।",
         "इ॒मे लो॒का लो॒का इ॒म इ॒मे लो॒का य॑व॒मयो॑ यव॒मयो॑ लो॒का इ॒म इ॒मे लो॒का य॑व॒मयः॑ ।",
         "लो॒का य॑व॒मयो॑ यव॒मयो॑ लो॒का लो॒का य॑व॒मयो॒ मद्ध्ये॒ मद्ध्ये॑ यव॒मयो॑ लो॒का लो॒का य॑व॒मयो॒ मद्ध्ये᳚ ।",
         "य॒व॒मयो॒ मद्ध्ये॒ मद्ध्ये॑ यव॒मयो॑ यव॒मयो॒ मद्ध्य॑ ए॒त दे॒तन् मद्ध्ये॑ यव॒मयो॑ यव॒मयो॒ मद्ध्य॑ ए॒तत् ।",
         "य॒व॒मय॒ इति॑ यव - मयः॑ ।",
         "मद्ध्य॑ ए॒त दे॒तन् मद्ध्ये॒ मद्ध्य॑ ए॒तद् वै वा ए॒तन् मद्ध्ये॒ मद्ध्य॑ ए॒तद् वै ।",
         "ए॒तद् वै वा ए॒त दे॒तद् वा अ॒न्तरि॑क्षस्या॒ न्तरि॑क्षस्य॒ वा ए॒तदे॒तद् वा अ॒न्तरि॑क्षस्य ।",
         "वा अ॒न्तरि॑क्षस्या॒ न्तरि॑क्षस्य॒ वै वा अ॒न्तरि॑क्षस्य रू॒पꣳ रू॒प म॒न्तरि॑क्षस्य॒ वै वा अ॒न्तरि॑क्षस्य रू॒पम् ।",
         "अ॒न्तरि॑क्षस्य रू॒पꣳ रू॒प म॒न्तरि॑क्षस्या॒ न्तरि॑क्षस्य रू॒पꣳ समृ॑द्ध्यै॒ समृ॑द्ध्यै रू॒प म॒न्तरि॑क्षस्या॒ न्तरि॑क्षस्य रू॒पꣳ समृ॑द्ध्यै ।",
         "रू॒पꣳ समृ॑द्ध्यै॒ समृ॑द्ध्यै रू॒पꣳ रू॒पꣳ समृ॑द्ध्यै॒ सर्वे॑षाꣳ॒॒ सर्वे॑षाꣳ॒॒ समृ॑द्ध्यै रू॒पꣳ रू॒पꣳ समृ॑द्ध्यै॒ सर्वे॑षाम् ।",
         "समृ॑द्ध्यै॒ सर्वे॑षाꣳ॒॒ सर्वे॑षाꣳ॒॒ समृ॑द्ध्यै॒ समृ॑द्ध्यै॒ सर्वे॑षा मभिग॒मय॑न् नभिग॒मय॒न् थ्सर्वे॑षाꣳ॒॒ समृ॑द्ध्यै॒ समृ॑द्ध्यै॒ सर्वे॑षा मभिग॒मयन्न्॑ ।",
         "समृ॑द्ध्या॒ इति॒ सं - ऋ॒द्ध्यै॒ ।",
         "सर्वे॑षा मभिग॒मय॑न् नभिग॒मय॒न् थ्सर्वे॑षाꣳ॒॒ सर्वे॑षा मभिग॒मय॒न् नवावा॑भिग॒मय॒न् थ्सर्वे॑षाꣳ॒॒ सर्वे॑षा मभिग॒मय॒न् नव॑ ।",
         "अ॒भि॒ग॒मय॒न् नवावा॑ भिग॒मय॑न् नभिग॒मय॒न् नव॑ द्यति द्य॒त्यवा॑ भिग॒मय॑न् नभिग॒मय॒न् नव॑ द्यति ।",
         "अ॒भि॒ग॒मय॒न्नित्य॑भि - ग॒मयन्न्॑ ।",
         "अव॑ द्यति द्य॒त्यवाव॑ द्य॒ त्यछं॑बट्कार॒ मछं॑बट्कारम् द्य॒त्यवाव॑ द्य॒ त्यछं॑बट्कारम् ।",
         "द्य॒त्यछं॑बट्कार॒ मछं॑बट्कारम् द्यति द्य॒त्यछं॑बट्कारꣳ॒॒ हिर॑ण्यꣳ॒॒ हिर॑ण्य॒ मछं॑बट्कारम् द्यति द्य॒त्यछं॑बट्कारꣳ॒॒ हिर॑ण्यम् ।",
         "अछं॑बट्कारꣳ॒॒ हिर॑ण्यꣳ॒॒ हिर॑ण्य॒ मछं॑बट्कार॒ मछं॑बट्कारꣳ॒॒ हिर॑ण्यम् ददाति ददाति॒ हिर॑ण्य॒ मछं॑बट्कार॒ मछं॑बट्कारꣳ॒॒ हिर॑ण्यम् ददाति ।",
         "अछं॑बट्कार॒मित्यछं॑बट् - का॒र॒म् ।",
         "हिर॑ण्यम् ददाति ददाति॒ हिर॑ण्यꣳ॒॒ हिर॑ण्यम् ददाति॒ तेज॒ स्तेजो॑ ददाति॒ हिर॑ण्यꣳ॒॒ हिर॑ण्यम् ददाति॒ तेजः॑ ।",
         "द॒दा॒ति॒ तेज॒ स्तेजो॑ ददाति ददाति॒ तेज॑ ए॒वैव तेजो॑ ददाति ददाति॒ तेज॑ ए॒व ।",
         "तेज॑ ए॒वैव तेज॒ स्तेज॑ ए॒वावावै॒व तेज॒ स्तेज॑ ए॒वाव॑ ।",
         "ए॒वावा वै॒वैवाव॑ रुन्धे रु॒न्धे ऽवै॒वैवाव॑ रुन्धे ।"
      ]
   },
   "id": "TS 2.4.11.5",
   "jataipaatha": {
      "lines": [
         "यत् त्रै॑धात॒वीय॑म् त्रैधात॒वीयं॒ ॅयद् यत् त्रै॑धात॒वीय᳚म् ।",
         "त्रै॒धा॒त॒वीयꣳ॒॒ सर्वे॑ण॒ सर्वे॑ण त्रैधात॒वीय॑म् त्रैधात॒वीयꣳ॒॒ सर्वे॑ण ।",
         "सर्वे॑णै॒वैव सर्वे॑ण॒ सर्वे॑णै॒व ।",
         "ए॒व य॒ज्ञेन॑ य॒ज्ञे नै॒वैव य॒ज्ञेन॑ ।",
         "य॒ज्ञेन॑ यजते यजते य॒ज्ञेन॑ य॒ज्ञेन॑ यजते ।",
         "य॒ज॒ते॒ न न य॑जते यजते॒ न ।",
         "न दे॒वता᳚भ्यो दे॒वता᳚भ्यो॒ न न दे॒वता᳚भ्यः ।",
         "दे॒वता᳚भ्य॒ आ दे॒वता᳚भ्यो दे॒वता᳚भ्य॒ आ ।",
         "आ वृ॑श्च्यते वृश्च्यत॒ आ वृ॑श्च्यते ।",
         "वृ॒श्च्य॒ते॒ द्वाद॑शकपालो॒ द्वाद॑शकपालो वृश्च्यते वृश्च्यते॒ द्वाद॑शकपालः ।",
         "द्वाद॑शकपालः पुरो॒डाशः॑ पुरो॒डाशो॒ द्वाद॑शकपालो॒ द्वाद॑शकपालः पुरो॒डाशः॑ ।",
         "द्वाद॑शकपाल॒ इति॒ द्वाद॑श - क॒पा॒लः॒ ।",
         "पु॒रो॒डाशो॑ भवति भवति पुरो॒डाशः॑ पुरो॒डाशो॑ भवति ।",
         "भ॒व॒ति॒ ते ते भ॑वति भवति॒ ते ।",
         "ते त्रय॒ स्त्रय॒ स्ते ते त्रयः॑ ।",
         "त्रय॒ श्चतु॑ष्कपाला॒ श्चतु॑ष्कपाला॒ स्त्रय॒ स्त्रय॒ श्चतु॑ष्कपालाः ।",
         "चतु॑ष्कपाला स्त्रिष्षमृद्ध॒त्वाय॑ त्रिष्षमृद्ध॒त्वाय॒ चतु॑ष्कपाला॒ श्चतु॑ष्कपाला स्त्रिष्षमृद्ध॒त्वाय॑ ।",
         "चतु॑ष्कपाला॒ इति॒ चतुः॑ - क॒पा॒लाः॒ ।",
         "त्रि॒ष्ष॒मृ॒द्ध॒त्वाय॒ त्रय॒ स्त्रय॑ स्त्रिष्षमृद्ध॒त्वाय॑ त्रिष्षमृद्ध॒त्वाय॒ त्रयः॑ ।",
         "त्रि॒ष्ष॒मृ॒द्ध॒त्वायेति॑ त्रिष्षमृद्ध - त्वाय॑ ।",
         "त्रयः॑ पुरो॒डाशाः᳚ पुरो॒डाशा॒ स्त्रय॒ स्त्रयः॑ पुरो॒डाशाः᳚ ।",
         "पु॒रो॒डाशा॑ भवन्ति भवन्ति पुरो॒डाशाः᳚ पुरो॒डाशा॑ भवन्ति ।",
         "भ॒व॒न्ति॒ त्रय॒ स्त्रयो॑ भवन्ति भवन्ति॒ त्रयः॑ ।",
         "त्रय॑ इ॒म इ॒मे त्रय॒ स्त्रय॑ इ॒मे ।",
         "इ॒मे लो॒का लो॒का इ॒म इ॒मे लो॒काः ।",
         "लो॒का ए॒षा मे॒षाम् ॅलो॒का लो॒का ए॒षाम् ।",
         "ए॒षाम् ॅलो॒काना᳚म् ॅलो॒काना॑ मे॒षा मे॒षाम् ॅलो॒काना᳚म् ।",
         "लो॒काना॒ माप्त्या॒ आप्त्यै॑ लो॒काना᳚म् ॅलो॒काना॒ माप्त्यै᳚ ।",
         "आप्त्या॒ उत्त॑र‍उत्तर॒ उत्त॑र‍उत्तर॒ आप्त्या॒ आप्त्या॒ उत्त॑र‍उत्तरः ।",
         "उत्त॑र‍उत्तरो॒ ज्याया॒न् ज्याया॒ नुत्त॑र‍उत्तर॒ उत्त॑र‍उत्तरो॒ ज्यायान्॑ ।",
         "उत्त॑र‌उत्तर॒ इत्युत्त॑रः - उ॒त्त॒रः॒ ।",
         "ज्याया᳚न् भवति भवति॒ ज्याया॒न् ज्याया᳚न् भवति ।",
         "भ॒व॒त्ये॒व मे॒वम् भ॑वति भवत्ये॒वम् ।",
         "ए॒व मि॑वे वै॒व मे॒व मि॑व ।",
         "इ॒व॒ हि हीवे॑ व॒ हि ।",
         "हीम इ॒मे हि हीमे ।",
         "इ॒मे लो॒का लो॒का इ॒म इ॒मे लो॒काः ।",
         "लो॒का य॑व॒मयो॑ यव॒मयो॑ लो॒का लो॒का य॑व॒मयः॑ ।",
         "य॒व॒मयो॒ मद्ध्ये॒ मद्ध्ये॑ यव॒मयो॑ यव॒मयो॒ मद्ध्ये᳚ ।",
         "य॒व॒मय॒ इति॑ यव - मयः॑ ।",
         "मद्ध्य॑ ए॒त दे॒तन् मद्ध्ये॒ मद्ध्य॑ ए॒तत् ।",
         "ए॒तद् वै वा ए॒त दे॒तद् वै ।",
         "वा अ॒न्तरि॑क्षस्या॒ न्तरि॑क्षस्य॒ वै वा अ॒न्तरि॑क्षस्य ।",
         "अ॒न्तरि॑क्षस्य रू॒पꣳ रू॒प म॒न्तरि॑क्षस्या॒ न्तरि॑क्षस्य रू॒पम् ।",
         "रू॒पꣳ समृ॑द्ध्यै॒ समृ॑द्ध्यै रू॒पꣳ रू॒पꣳ समृ॑द्ध्यै ।",
         "समृ॑द्ध्यै॒ सर्वे॑षाꣳ॒॒ सर्वे॑षाꣳ॒॒ समृ॑द्ध्यै॒ समृ॑द्ध्यै॒ सर्वे॑षाम् ।",
         "समृ॑द्ध्या॒ इति॒ सं - ऋ॒द्ध्यै॒ ।",
         "सर्वे॑षा मभिग॒मय॑न् नभिग॒मय॒न् थ्सर्वे॑षाꣳ॒॒ सर्वे॑षा मभिग॒मयन्न्॑ ।",
         "अ॒भि॒ग॒मय॒न् नवावा॑ भिग॒मय॑न् नभिग॒मय॒न् नव॑ ।",
         "अ॒भि॒ग॒मय॒न्नित्य॑भि - ग॒मयन्न्॑ ।",
         "अव॑ द्यति द्य॒त्यवाव॑ द्यति ।",
         "द्य॒त्यछं॑बट्कार॒ मछं॑बट्कारम् द्यति द्य॒त्यछं॑बट्कारम् ।",
         "अछं॑बट्कारꣳ॒॒ हिर॑ण्यꣳ॒॒ हिर॑ण्य॒ मछं॑बट्कार॒ मछं॑बट्कारꣳ॒॒ हिर॑ण्यम् ।",
         "अछं॑बट्कार॒मित्यछं॑बट् - का॒र॒म् ।",
         "हिर॑ण्यम् ददाति ददाति॒ हिर॑ण्यꣳ॒॒ हिर॑ण्यम् ददाति ।",
         "द॒दा॒ति॒ तेज॒ स्तेजो॑ ददाति ददाति॒ तेजः॑ ।",
         "तेज॑ ए॒वैव तेज॒ स्तेज॑ ए॒व ।",
         "ए॒वावावै॒वैवाव॑ ।"
      ]
   },
   "kramampaatha": {
      "lines": [
         "यत् त्रै॑धात॒वीय᳚म् । त्रै॒धा॒त॒वीयꣳ॒॒ सर्वे॑ण । सर्वे॑णै॒व । ए॒व य॒ज्ञेन॑ । य॒ज्ञेन॑ यजते । य॒ज॒ते॒ न । न दे॒वता᳚भ्यः । दे॒वता᳚भ्य॒ आ । आ वृ॑श्च्यते । वृ॒श्च्य॒ते॒ द्वाद॑शकपालः । द्वाद॑शकपालः पुरो॒डाशः॑ । द्वाद॑शकपाल॒ इति॒ द्वाद॑श - क॒पा॒लः॒ । पु॒रो॒डाशो॑ भवति । भ॒व॒ति॒ ते । ते त्रयः॑ । त्रय॒ श्चतु॑ष्कपालाः । चतु॑ष्कपालास्त्रिष्षमृद्ध॒त्वाय॑ । चतु॑ष्कपाला॒ इति॒ चतुः॑ - क॒पा॒लाः॒ । त्रि॒ष्ष॒मृ॒द्ध॒त्वाय॒ त्रयः॑ । त्रि॒ष्ष॒मृ॒द्ध॒त्वायेति॑ त्रिष्षमृद्ध - त्वाय॑ । त्रयः॑ पुरो॒डाशाः᳚ । पु॒रो॒डाशा॑ भवन्ति । भ॒व॒न्ति॒ त्रयः॑ । त्रय॑ इ॒मे । इ॒मे लो॒काः । लो॒का ए॒षाम् । ए॒षां ॅलो॒काना᳚म् । लो॒काना॒माप्तै᳚ । आप्त्या॒ उत्त॑र उत्तरः । उत्त॑र उत्तरो॒ ज्यायान्॑ । उत्त॑र उत्तर॒ इत्युत्त॑रः - उ॒त्त॒रः॒ । ज्याया᳚न् भवति । भ॒व॒त्ये॒वम् । ए॒वमि॑व । इ॒व॒ हि । हीमे । इ॒मे लो॒काः । लो॒का य॑व॒मयः॑ । य॒व॒मयो॒ मद्ध्ये᳚ । य॒व॒मय॒ इति॑ यव - मयः॑ । मद्ध्य॑ ए॒तत् । ए॒तद् वै । वा अ॒न्तरि॑क्षस्य । अ॒न्तरि॑क्षस्य रू॒पम् । रू॒पꣳ समृ॑द्ध्यै । समृ॑द्ध्यै॒ सर्वे॑षाम् । समृ॑द्ध्या॒ इति॒ सम् - ऋ॒द्ध्ये॒ । सर्वे॑षामभिग॒मयन्न्॑ । अ॒भि॒ग॒मय॒न्नव॑ । अ॒भि॒ग॒मय॒न्नित्य॑भि - ग॒मयन्न्॑ । अव॑ द्यति । द्य॒त्यछ॑म्बट्कारम् । \nअछ॑म्बट्कारꣳ॒॒ हिर॑ण्यम् । अछ॑म्बट्कार॒मित्यछ॑म्बट् - का॒र॒म् । हिर॑ण्यम् ददाति । द॒दा॒ति॒ तेजः॑ । तेज॑ ए॒व । ए॒वाव॑ ( )"
      ]
   },
   "padapaatha": {
      "lines": [
         "यत् । त्रै॒धा॒त॒वीय᳚म् । सर्वे॑ण । ए॒व । य॒ज्ञेन॑ । य॒ज॒ते॒ । न । दे॒वता᳚भ्यः । एति॑ । वृ॒श्च्य॒ते॒ । द्वाद॑शकपाल॒ इति॒ द्वाद॑श-क॒पा॒लः॒ । पु॒रो॒डाशः॑ । भ॒व॒ति॒ । ते । त्रयः॑ । चतु॑ष्कपाला॒ इति॒ चतुः॑-क॒पा॒लाः॒ । त्रि॒ष्ष॒मृ॒द्ध॒त्वायेति॑ त्रिष्षमृद्ध - त्वाय॑ । त्रयः॑ । पु॒रो॒डाशाः᳚ । भ॒व॒न्ति॒ ।   त्रयः॑ । इ॒मे । लो॒काः । ए॒षाम् । लो॒काना᳚म् ।  आप्त्यै᳚ । उत्त॑र उत्तर॒ इत्युत्त॑रः -उ॒त्त॒रः॒ ।  ज्यायान्॑ । भ॒व॒ति॒ । ए॒वम् । इ॒व॒ । हि । इ॒मे । लो॒काः । य॒व॒मय॒ इति॑ यव - मयः॑ । मद्ध्ये᳚ । ए॒तत् ।   वै । अ॒न्तरि॑क्षस्य । रू॒पम् । समृ॑द्ध्या॒ इति॒ सं - ऋ॒द्ध्यै॒ । सर्वे॑षाम् । अ॒भि॒ग॒मय॒न्नित्य॑भि - ग॒मयन्न्॑ । अवेति॑ । द्य॒ति॒ । अछ॑बंट्कार॒मित्यछ॑बंट् - का॒र॒म् । हिर॑ण्यम् । द॒दा॒ति॒ । तेजः॑ । ए॒व ।"
      ]
   },
   "samhita": {
      "lines": [
         "यत् त्रै॑धात॒वीयꣳ॒॒ सर्वे॑णै॒व य॒ज्ञेन॑ यजते॒ न दे॒वता᳚भ्य॒ आ वृ॑श्च्यते॒ द्वाद॑शकपालः पुरो॒डाशो॑ भवति॒ ते त्रय॒श्चतु॑ष्कपाला-स्त्रिष्षमृद्ध॒त्वाय॒ त्रयः॑ पुरो॒डाशा॑ भवन्ति॒ त्रय॑ इ॒मे लो॒का ए॒षां ॅलो॒काना॒माप्त्या॒ उत्त॑र-उत्तरो॒ ज्याया᳚न् भवत्ये॒वमि॑व॒ हीमे लो॒का य॑व॒मयो॒ मद्ध्य॑ ए॒तद्वा अ॒न्तरि॑क्षस्य रू॒पꣳ समृ॑द्ध्यै॒ सर्वे॑षामभिग॒मय॒न्नव॑ द्य॒त्यछ॑बंट्कारꣳ॒॒ हिर॑ण्यं ददाति॒ तेज॑ ए॒वा - [  ]"
      ]
   }
}