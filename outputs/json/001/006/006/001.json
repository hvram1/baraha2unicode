{
   "attribute": {
      "chandas": "",
      "devata": "",
      "rishi": ""
   },
   "classification": {
      "anuvakkam": 6,
      "kanda": 1,
      "panchasat": 1,
      "prasna": 6
   },
   "ghanapaatha": {
      "lines": [
         "अग॑न्म॒ सुवः॒ सुव॒ रग॒न्माग॑न्म॒ सुवः॑ ।",
         "सुवः॒ सुवः॑ ।",
         "सुव॑ रगन्मागन्म॒ सुवः॒ सुव॑ रगन्म स॒न्दृशः॑ स॒न्दृशो॑ ऽगन्म॒ सुवः॒ सुव॑ रगन्म स॒न्दृशः॑ ।",
         "अ॒ग॒न्म॒ स॒न्दृशः॑ स॒न्दृशो॑ ऽगन्मागन्म स॒न्दृश॑स्ते ते स॒न्दृशो॑ ऽगन्मागन्म स॒न्दृश॑स्ते ।",
         "स॒न्दृश॑स्ते ते स॒न्दृशः॑ स॒न्दृश॑स्ते॒ मा मा ते॑ स॒न्दृशः॑ स॒न्दृश॑स्ते॒ मा ।",
         "स॒न्दृश॒ इति॑ सं - दृशः॑ ।",
         "ते॒ मा मा ते॑ ते॒ मा छि॑थ्सि छिथ्सि॒ मा ते॑ ते॒ मा छि॑थ्सि ।",
         "मा छि॑थ्सि छिथ्सि॒ मा मा छि॑थ्सि॒ यद् यछ् चि॑थ्सि॒ मा मा छि॑थ्सि॒ यत् ।",
         "छि॒थ्सि॒ यद् यछ् चि॑थ्सि छिथ्सि॒ यत् ते॑ ते॒ यछ् चि॑थ्सि छिथ्सि॒ यत् ते᳚ ।",
         "यत् ते॑ ते॒ यद् यत् ते॒ तप॒ स्तप॑स्ते॒ यद् यत् ते॒ तपः॑ ।",
         "ते॒ तप॒ स्तप॑स्ते ते॒ तप॒ स्तस्मै॒ तस्मै॒ तप॑स्ते ते॒ तप॒स्तस्मै᳚ ।",
         "तप॒ स्तस्मै॒ तस्मै॒ तप॒ स्तप॒ स्तस्मै॑ ते ते॒ तस्मै॒ तप॒ स्तप॒ स्तस्मै॑ ते ।",
         "तस्मै॑ ते ते॒ तस्मै॒ तस्मै॑ ते॒ मा मा ते॒ तस्मै॒ तस्मै॑ ते॒ मा ।",
         "ते॒ मा मा ते॑ ते॒ मा ऽऽवृ॑क्षि वृ॒क्ष्या मा ते॑ ते॒ मा ऽऽवृ॑क्षि ।",
         "मा ऽऽवृ॑क्षि वृ॒क्ष्या मा मा ऽऽवृ॑क्षि सु॒भूः सु॒भूर् वृ॒क्ष्या मा मा ऽऽवृ॑क्षि सु॒भूः ।",
         "आ वृ॑क्षि वृ॒क्ष्या वृ॑क्षि सु॒भूः सु॒भूर् वृ॒क्ष्या वृ॑क्षि सु॒भूः ।",
         "वृ॒क्षि॒ सु॒भूः सु॒भूर् वृ॑क्षि वृक्षि सु॒भूर॑स्यसि सु॒भूर् वृ॑क्षि वृक्षि सु॒भूर॑सि ।",
         "सु॒भू र॑स्यसि सु॒भूः सु॒भूर॑सि॒ श्रेष्ठः॒ श्रेष्ठो॑ ऽसि सु॒भूः सु॒भूर॑सि॒ श्रेष्ठः॑ ।",
         "सु॒भूरिति॑ सु - भूः ।",
         "अ॒सि॒ श्रेष्ठः॒ श्रेष्ठो᳚ ऽस्यसि॒ श्रेष्ठो॑ रश्मी॒नाꣳ र॑श्मी॒नाꣳ श्रेष्ठो᳚ ऽस्यसि॒ श्रेष्ठो॑ रश्मी॒नाम् ।",
         "श्रेष्ठो॑ रश्मी॒नाꣳ र॑श्मी॒नाꣳ श्रेष्ठः॒ श्रेष्ठो॑ रश्मी॒ना मा॑यु॒र्द्धा आ॑यु॒र्द्धा र॑श्मी॒नाꣳ श्रेष्ठः॒ श्रेष्ठो॑ रश्मी॒ना मा॑यु॒र्द्धाः ।",
         "र॒श्मी॒ना मा॑यु॒र्द्धा आ॑यु॒र्द्धा र॑श्मी॒नाꣳ र॑श्मी॒ना मा॑यु॒र्द्धा अ॑स्यस्यायु॒र्द्धा र॑श्मी॒नाꣳ र॑श्मी॒ना मा॑यु॒र्द्धा अ॑सि ।",
         "आ॒यु॒र्द्धा अ॑स्यस्यायु॒र्द्धा आ॑यु॒र्द्धा अ॒स्यायु॒ रायु॑ रस्यायु॒र्द्धा आ॑यु॒र्द्धा अ॒स्यायुः॑ ।",
         "आ॒यु॒र्द्धा इत्या॑युः - धाः ।",
         "अ॒स्यायु॒ रायु॑ रस्य॒स्यायु॑र् मे म॒ आयु॑ रस्य॒स्यायु॑र् मे ।",
         "आयु॑र् मे म॒ आयु॒रायु॑र् मे धेहि धेहि म॒ आयु॒रायु॑र् मे धेहि ।",
         "मे॒ धे॒हि॒ धे॒हि॒ मे॒ मे॒ धे॒हि॒ व॒र्चो॒धा व॑र्चो॒धा धे॑हि मे मे धेहि वर्चो॒धाः ।",
         "धे॒हि॒ व॒र्चो॒धा व॑र्चो॒धा धे॑हि धेहि वर्चो॒धा अ॑स्यसि वर्चो॒धा धे॑हि धेहि वर्चो॒धा अ॑सि ।",
         "व॒र्चो॒धा अ॑स्यसि वर्चो॒धा व॑र्चो॒धा अ॑सि॒ वर्चो॒ वर्चो॑ ऽसि वर्चो॒धा व॑र्चो॒धा अ॑सि॒ वर्चः॑ ।",
         "व॒र्चो॒धा इति॑ वर्चः - धाः ।",
         "अ॒सि॒ वर्चो॒ वर्चो᳚ ऽस्यसि॒ वर्चो॒ मयि॒ मयि॒ वर्चो᳚ ऽस्यसि॒ वर्चो॒ मयि॑ ।",
         "वर्चो॒ मयि॒ मयि॒ वर्चो॒ वर्चो॒ मयि॑ धेहि धेहि॒ मयि॒ वर्चो॒ वर्चो॒ मयि॑ धेहि ।",
         "मयि॑ धेहि धेहि॒ मयि॒ मयि॑ धेही॒द मि॒दम् धे॑हि॒ मयि॒ मयि॑ धेही॒दम् ।",
         "धे॒ही॒द मि॒दम् धे॑हि धेही॒द म॒ह म॒ह मि॒दम् धे॑हि धेही॒द म॒हम् ।",
         "इ॒द म॒ह म॒ह मि॒द मि॒द म॒ह म॒मु म॒मु म॒ह मि॒द मि॒द म॒ह म॒मुम् ।",
         "अ॒ह म॒मु म॒मु म॒ह म॒ह म॒मुम् भ्रातृ॑व्य॒म् भ्रातृ॑व्य म॒मु म॒ह म॒ह म॒मुम् भ्रातृ॑व्यम् ।",
         "अ॒मुम् भ्रातृ॑व्य॒म् भ्रातृ॑व्य म॒मु म॒मुम् भ्रातृ॑व्य मा॒भ्य आ॒भ्यो भ्रातृ॑व्य म॒मु म॒मुम् भ्रातृ॑व्य मा॒भ्यः ।",
         "भ्रातृ॑व्य मा॒भ्य आ॒भ्यो भ्रातृ॑व्य॒म् भ्रातृ॑व्य मा॒भ्यो दि॒ग्भ्यो दि॒ग्भ्य आ॒भ्यो भ्रातृ॑व्य॒म् भ्रातृ॑व्य मा॒भ्यो दि॒ग्भ्यः ।",
         "आ॒भ्यो दि॒ग्भ्यो दि॒ग्भ्य आ॒भ्य आ॒भ्यो दि॒ग्भ्यो᳚ ऽस्या अ॒स्यै दि॒ग्भ्य आ॒भ्य आ॒भ्यो दि॒ग्भ्यो᳚ ऽस्यै ।",
         "दि॒ग्भ्यो᳚ ऽस्या अ॒स्यै दि॒ग्भ्यो दि॒ग्भ्यो᳚ ऽस्यै दि॒वो दि॒वो᳚ ऽस्यै दि॒ग्भ्यो दि॒ग्भ्यो᳚ ऽस्यै दि॒वः ।",
         "दि॒ग्भ्य इति॑ दिक् - भ्यः ।",
         "अ॒स्यै दि॒वो दि॒वो᳚ ऽस्या अ॒स्यै दि॒वो᳚ ऽस्माद॒स्माद् दि॒वो᳚ ऽस्या अ॒स्यै दि॒वो᳚ ऽस्मात् ।",
         "दि॒वो᳚ ऽस्माद॒स्माद् दि॒वो दि॒वो᳚ ऽस्माद॒न्तरि॑क्षा द॒न्तरि॑क्षा द॒स्माद् दि॒वो दि॒वो᳚ ऽस्माद॒न्तरि॑क्षात् ।",
         "अ॒स्मा द॒न्तरि॑क्षा द॒न्तरि॑क्षा द॒स्मा द॒स्मा द॒न्तरि॑क्षाद॒स्या अ॒स्या अ॒न्तरि॑क्षा द॒स्मा द॒स्मा द॒न्तरि॑क्षाद॒स्यै ।",
         "अ॒न्तरि॑क्षाद॒स्या अ॒स्या अ॒न्तरि॑क्षा द॒न्तरि॑क्षाद॒स्यै पृ॑थि॒व्याः पृ॑थि॒व्या अ॒स्या अ॒न्तरि॑क्षा द॒न्तरि॑क्षाद॒स्यै पृ॑थि॒व्याः ।",
         "अ॒स्यै पृ॑थि॒व्याः पृ॑थि॒व्या अ॒स्या अ॒स्यै पृ॑थि॒व्या अ॒स्माद॒स्मात् पृ॑थि॒व्या अ॒स्या अ॒स्यै पृ॑थि॒व्या अ॒स्मात् ।",
         "पृ॒थि॒व्या अ॒स्माद॒स्मात् पृ॑थि॒व्याः पृ॑थि॒व्या अ॒स्माद॒ न्नाद्या॑ द॒न्नाद्या॑ द॒स्मात् पृ॑थि॒व्याः पृ॑थि॒व्या अ॒स्माद॒न्नाद्या᳚त् ।",
         "अ॒स्मा द॒न्नाद्या॑ द॒न्नाद्या॑ द॒स्मा द॒स्मा द॒न्नाद्या॒न् निर् णिर॒न्नाद्या॑ द॒स्मा द॒स्मा द॒न्नाद्या॒न् निः ।",
         "अ॒न्नाद्या॒न् निर् णिर॒न्नाद्या॑ द॒न्नाद्या॒न् निर् भ॑जामि भजामि॒ निर॒न्नाद्या॑ द॒न्नाद्या॒न् निर् भ॑जामि ।",
         "अ॒न्नाद्या॒दित्य॑न्न - अद्या᳚त् ।",
         "निर् भ॑जामि भजामि॒ निर् णिर् भ॑जामि॒ निर्भ॑क्तो॒ निर्भ॑क्तो भजामि॒ निर् णिर् भ॑जामि॒ निर्भ॑क्तः ।",
         "भ॒जा॒मि॒ निर्भ॑क्तो॒ निर्भ॑क्तो भजामि भजामि॒ निर्भ॑क्तः॒ स स निर्भ॑क्तो भजामि भजामि॒ निर्भ॑क्तः॒ सः ।",
         "निर्भ॑क्तः॒ स स निर्भ॑क्तो॒ निर्भ॑क्तः॒ स यं ॅयꣳ स निर्भ॑क्तो॒ निर्भ॑क्तः॒ स यम् ।",
         "निर्भ॑क्त॒ इति॒ निः - भ॒क्तः॒ ।",
         "स यं ॅयꣳ स स यम् द्वि॒ष्मो द्वि॒ष्मो यꣳ स स यम् द्वि॒ष्मः ।",
         "यम् द्वि॒ष्मो द्वि॒ष्मो यं ॅयम् द्वि॒ष्मः ।",
         "द्वि॒ष्म इति॑ द्वि॒ष्मः ।"
      ]
   },
   "id": "TS 1.6.6.1",
   "jataipaatha": {
      "lines": [
         "अग॑न्म॒ सुवः॒ सुव॒ रग॒न्मा ग॑न्म॒ सुवः॑ ।",
         "सुवः॒ सुवः॑ ।",
         "सुव॑ रगन्मा गन्म॒ सुवः॒ सुव॑ रगन्म ।",
         "अ॒ग॒न्म॒ स॒न्दृशः॑ स॒न्दृशो॑ ऽगन्मा गन्म स॒न्दृशः॑ ।",
         "स॒न्दृश॑ स्ते ते स॒न्दृशः॑ स॒न्दृश॑ स्ते ।",
         "स॒न्दृश॒ इति॑ सं - दृशः॑ ।",
         "ते॒ मा मा ते॑ ते॒ मा ।",
         "मा छि॑थ्सि छिथ्सि॒ मा मा छि॑थ्सि ।",
         "छि॒थ्सि॒ यद् यछ् चि॑थ्सि छिथ्सि॒ यत् ।",
         "यत् ते॑ ते॒ यद् यत् ते᳚ ।",
         "ते॒ तप॒ स्तप॑ स्ते ते॒ तपः॑ ।",
         "तप॒ स्तस्मै॒ तस्मै॒ तप॒ स्तप॒ स्तस्मै᳚ ।",
         "तस्मै॑ ते ते॒ तस्मै॒ तस्मै॑ ते ।",
         "ते॒ मा मा ते॑ ते॒ मा ।",
         "मा ऽऽवृ॑क्षि वृ॒क्ष्या मा मा ऽऽवृ॑क्षि ।",
         "आ वृ॑क्षि वृ॒क्ष्या वृ॑क्षि ।",
         "वृ॒क्षि॒ सु॒भूः सु॒भूर् वृ॑क्षि वृक्षि सु॒भूः ।",
         "सु॒भू र॑स्यसि सु॒भूः सु॒भू र॑सि ।",
         "सु॒भूरिति॑ सु - भूः ।",
         "अ॒सि॒ श्रेष्ठः॒ श्रेष्ठो᳚ ऽस्यसि॒ श्रेष्ठः॑ ।",
         "श्रेष्ठो॑ रश्मी॒नाꣳ र॑श्मी॒नाꣳ श्रेष्ठः॒ श्रेष्ठो॑ रश्मी॒नाम् ।",
         "र॒श्मी॒ना मा॑यु॒र्द्धा आ॑यु॒र्द्धा र॑श्मी॒नाꣳ र॑श्मी॒ना मा॑यु॒र्द्धाः ।",
         "आ॒यु॒र्द्धा अ॑स्यस्यायु॒र्द्धा आ॑यु॒र्द्धा अ॑सि ।",
         "आ॒यु॒र्द्धा इत्या॑युः - धाः ।",
         "अ॒स्यायु॒ रायु॑ रस्य॒ स्यायुः॑ ।",
         "आयु॑र् मे म॒ आयु॒ रायु॑र् मे ।",
         "मे॒ धे॒हि॒ धे॒हि॒ मे॒ मे॒ धे॒हि॒ ।",
         "धे॒हि॒ व॒र्चो॒धा व॑र्चो॒धा धे॑हि धेहि वर्चो॒धाः ।",
         "व॒र्चो॒धा अ॑स्यसि वर्चो॒धा व॑र्चो॒धा अ॑सि ।",
         "व॒र्चो॒धा इति॑ वर्चः - धाः ।",
         "अ॒सि॒ वर्चो॒ वर्चो᳚ ऽस्यसि॒ वर्चः॑ ।",
         "वर्चो॒ मयि॒ मयि॒ वर्चो॒ वर्चो॒ मयि॑ ।",
         "मयि॑ धेहि धेहि॒ मयि॒ मयि॑ धेहि ।",
         "धे॒ही॒द मि॒दम् धे॑हि धेही॒दम् ।",
         "इ॒द म॒ह म॒ह मि॒द मि॒द म॒हम् ।",
         "अ॒ह म॒मु म॒मु म॒ह म॒ह म॒मुम् ।",
         "अ॒मुम् भ्रातृ॑व्य॒म् भ्रातृ॑व्य म॒मु म॒मुम् भ्रातृ॑व्यम् ।",
         "भ्रातृ॑व्य मा॒भ्य आ॒भ्यो भ्रातृ॑व्य॒म् भ्रातृ॑व्य मा॒भ्यः ।",
         "आ॒भ्यो दि॒ग्भ्यो दि॒ग्भ्य आ॒भ्य आ॒भ्यो दि॒ग्भ्यः ।",
         "दि॒ग्भ्यो᳚ ऽस्या अ॒स्यै दि॒ग्भ्यो दि॒ग्भ्यो᳚ ऽस्यै ।",
         "दि॒ग्भ्य इति॑ दिक् - भ्यः ।",
         "अ॒स्यै दि॒वो दि॒वो᳚ ऽस्या अ॒स्यै दि॒वः ।",
         "दि॒वो᳚ ऽस्मा द॒स्माद् दि॒वो दि॒वो᳚ ऽस्मात् ।",
         "अ॒स्मा द॒न्तरि॑क्षा द॒न्तरि॑क्षा द॒स्मा द॒स्मा द॒न्तरि॑क्षात् ।",
         "अ॒न्तरि॑क्षा द॒स्या अ॒स्या अ॒न्तरि॑क्षा द॒न्तरि॑क्षा द॒स्यै ।",
         "अ॒स्यै पृ॑थि॒व्याः पृ॑थि॒व्या अ॒स्या अ॒स्यै पृ॑थि॒व्याः ।",
         "पृ॒थि॒व्या अ॒स्मा द॒स्मात् पृ॑थि॒व्याः पृ॑थि॒व्या अ॒स्मात् ।",
         "अ॒स्मा द॒न्नाद्या॑ द॒न्नाद्या॑ द॒स्मा द॒स्मा द॒न्नाद्या᳚त् ।",
         "अ॒न्नाद्या॒न् निर् णिर॒ न्नाद्या॑ द॒न्नाद्या॒न् निः ।",
         "अ॒न्नाद्या॒दित्य॑न्न - अद्या᳚त् ।",
         "निर् भ॑जामि भजामि॒ निर् णिर् भ॑जामि ।",
         "भ॒जा॒मि॒ निर्भ॑क्तो॒ निर्भ॑क्तो भजामि भजामि॒ निर्भ॑क्तः ।",
         "निर्भ॑क्तः॒ स स निर्भ॑क्तो॒ निर्भ॑क्तः॒ सः ।",
         "निर्भ॑क्त॒ इति॒ निः - भ॒क्तः॒ ।",
         "स यं ॅयꣳ स स यम् ।",
         "यम् द्वि॒ष्मो द्वि॒ष्मो यं ॅयम् द्वि॒ष्मः ।",
         "द्वि॒ष्म इति॑ द्वि॒ष्मः ।"
      ]
   },
   "kramampaatha": {
      "lines": [
         "अग॑न्म॒ सुवः॑ । सुवः॒ सुवः॑ । सुव॑रगन्म । अ॒ग॒न्म॒ स॒न्दृशः॑ । स॒न्दृश॑स्ते । स॒न्दृश॒ इति॑ सम् - दृशः॑ । ते॒ मा । मा छि॑थ्सि । छि॒थ्सि॒ यत् । यत्ते᳚ । ते॒ तपः॑ । तप॒स्तस्मै᳚ । तस्मै॑ ते । ते॒ मा । मा ऽऽ वृ॑क्षि । आ वृ॑क्षि । वृ॒क्षि॒ सु॒भूः । सु॒भूर॑सि । सु॒भूरिति॑ सु - भूः । अ॒सि॒ श्रेष्ठः॑ । श्रेष्ठो॑ रश्मी॒नाम् । र॒श्मी॒नामा॑यु॒र्द्धाः । आ॒यु॒र्द्धा अ॑सि । आ॒यु॒र्द्धा इत्या॑युः - धाः । अ॒स्यायुः॑ । आयु॑र्,मे । मे॒ धे॒हि॒ । धे॒हि॒ व॒र्चो॒धाः । व॒र्चो॒धा अ॑सि । व॒र्चो॒धा इति॑ वर्चः - धाः । अ॒सि॒ वर्चः॑ । वर्चो॒ मयि॑ । मयि॑ धेहि । धे॒ही॒दम् । इ॒दम॒हम् । अ॒हम॒मुम् । अ॒मुम् भ्रातृ॑व्यम् । भ्रातृ॑व्यमा॒भ्यः । आ॒भ्यो दि॒ग्भ्यः । दि॒ग्भ्यो᳚ऽस्यै । दि॒ग्भ्य इति॑ दिक् - भ्यः । अ॒स्यै दि॒वः । दि॒वो᳚ऽस्मात् । अ॒स्माद॒न्तरि॑क्षात् । अ॒न्तरि॑क्षाद॒स्यै । अ॒स्यै पृ॑थि॒व्याः । पृ॒थि॒व्या अ॒स्मात् । अ॒स्माद॒न्नाद्या᳚त् । अ॒न्नाद्या॒न्निः । अ॒न्नाद्या॒दित्य॑न्न - अद्या᳚त् । निर् भ॑जामि । भ॒जा॒मि॒ निर्भ॑क्तः । निर्भ॑क्तः॒ सः । निर्भ॑क्त॒ इति॒ निः - भ॒क्तः॒ । स यम् । यम् द्वि॒ष्मः । द्वि॒ष्म इति॑ द्वि॒ष्मः ।"
      ]
   },
   "padapaatha": {
      "lines": [
         "अग॑न्म । सुवः॑ । सुवः॑ । अ॒ग॒न्म॒ । स॒दृंश॒ इति॑ सं-दृशः॑ । ते॒ । मा । छि॒थ्सि॒ । यत् । ते॒ । तपः॑ । तस्मै᳚ । ते॒ । मा । एति॑ । वृ॒क्षि॒ । सु॒भूरिति॑ सु - भूः । अ॒सि॒ । श्रेष्ठः॑ । र॒श्मी॒नाम् । आ॒यु॒द्‌र्धा इत्या॑युः - धाः । अ॒सि॒ । आयुः॑ । मे॒ । धे॒हि॒ । व॒र्चो॒धा इति॑ वर्चः -धाः । अ॒सि॒ । वर्चः॑ । मयि॑ । ध॒हि॒ । इ॒दम् । अ॒हम् । अ॒मुम् । भ्रातृ॑व्यम् । आ॒भ्यः । दि॒ग्भ्य इति॑ दिक् - भ्यः । अ॒स्यै । दि॒वः । अ॒स्मात् । अ॒न्तरि॑क्षात् । अ॒स्यै । पृ॒थि॒व्याः । अ॒स्मात् । अ॒न्नाद्या॒दित्य॑न्न -अद्या᳚त् । निरिति॑ । भ॒जा॒मि॒ । निर्भ॑क्त॒ इति॒ निः - भ॒क्तः॒ । सः । यम् । द्वि॒ष्मः ॥"
      ]
   },
   "samhita": {
      "lines": [
         "अग॑न्म॒ सुवः॒ सुव॑रगन्म स॒न्दृश॑स्ते॒ मा छि॑थ्सि॒ यत्ते॒ तप॒स्तस्मै॑ ते॒ माऽऽ वृ॑क्षि सु॒भूर॑सि॒ श्रेष्ठो॑ रश्मी॒नामा॑यु॒र्द्धा अ॒स्यायु॑र्मे धेहि वर्चो॒धा अ॑सि॒ वर्चो॒ मयि॑ धेही॒दम॒हम॒मुं भ्रातृ॑व्यमा॒भ्यो दि॒ग्भ्यो᳚ऽस्यै दि॒वो᳚ऽस्माद॒न्तरि॑क्षाद॒स्यै पृ॑थि॒व्या अ॒स्माद॒न्नाद्या॒न्निर्भ॑जामि॒ निर्भ॑क्तः॒ स यं द्वि॒ष्मः"
      ]
   }
}