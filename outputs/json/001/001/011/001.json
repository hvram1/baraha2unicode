{
   "attribute": {
      "chandas": "",
      "devata": "",
      "rishi": ""
   },
   "classification": {
      "anuvakkam": 11,
      "kanda": 1,
      "panchasat": 1,
      "prasna": 1
   },
   "ghanapaatha": {
      "lines": [
         "कृष्णो᳚ ऽस्यसि॒ कृष्णः॒ कृष्णो᳚ ऽस्याखरे॒ष्ठ आ॑खरे॒ष्ठो॑ ऽसि॒ कृष्णः॒ कृष्णो᳚ ऽस्याखरे॒ष्ठः ।",
         "अ॒स्या॒ख॒रे॒ष्ठ आ॑खरे॒ष्ठो᳚ ऽस्यस्याखरे॒ष्ठो᳚ ऽग्नये॒ ऽग्नय॑ आखरे॒ष्ठो᳚ ऽस्यस्याखरे॒ष्ठो᳚ ऽग्नये᳚ ।",
         "आ॒ख॒रे॒ष्ठो᳚ ऽग्नये॒ ऽग्नय॑ आखरे॒ष्ठ आ॑खरे॒ष्ठो᳚ ऽग्नये᳚ त्वा त्वा॒ ऽग्नय॑ आखरे॒ष्ठ आ॑खरे॒ष्ठो᳚ ऽग्नये᳚ त्वा ।",
         "आ॒ख॒रे॒ष्ठ इत्या॑खरे - स्थः ।",
         "अ॒ग्नये᳚ त्वा त्वा॒ ऽग्नये॒ ऽग्नये᳚ त्वा॒ स्वाहा॒ स्वाहा᳚ त्वा॒ ऽग्नये॒ ऽग्नये᳚ त्वा॒ स्वाहा᳚ ।",
         "त्वा॒ स्वाहा॒ स्वाहा᳚ त्वा त्वा॒ स्वाहा॒ वेदि॒र् वेदिः॒ स्वाहा᳚ त्वा त्वा॒ स्वाहा॒ वेदिः॑ ।",
         "स्वाहा॒ वेदि॒र् वेदिः॒ स्वाहा॒ स्वाहा॒ वेदि॑रस्यसि॒ वेदिः॒ स्वाहा॒ स्वाहा॒ वेदि॑रसि ।",
         "वेदि॑रस्यसि॒ वेदि॒र् वेदि॑रसि ब॒र्॒.हिषे॑ ब॒र्॒.हिषे॑ ऽसि॒ वेदि॒र् वेदि॑रसि ब॒र्॒.हिषे᳚ ।",
         "अ॒सि॒ ब॒र्॒.हिषे॑ ब॒र्॒.हिषे᳚ ऽस्यसि ब॒र्॒.हिषे᳚ त्वा त्वा ब॒र्॒.हिषे᳚ ऽस्यसि ब॒र्॒.हिषे᳚ त्वा ।",
         "ब॒र्॒.हिषे᳚ त्वा त्वा ब॒र्॒.हिषे॑ ब॒र्॒.हिषे᳚ त्वा॒ स्वाहा॒ स्वाहा᳚ त्वा ब॒र्॒.हिषे॑ ब॒र्॒.हिषे᳚ त्वा॒ स्वाहा᳚ ।",
         "त्वा॒ स्वाहा॒ स्वाहा᳚ त्वा त्वा॒ स्वाहा॑ ब॒र्॒.हिर् ब॒र्॒.हिः स्वाहा᳚ त्वा त्वा॒ स्वाहा॑ ब॒र्॒.हिः ।",
         "स्वाहा॑ ब॒र्॒.हिर् ब॒र्॒.हिः स्वाहा॒ स्वाहा॑ ब॒र्॒.हिर॑स्यसि ब॒र्॒.हिः स्वाहा॒ स्वाहा॑ ब॒र्॒.हिर॑सि ।",
         "ब॒र्॒.हिर॑स्यसि ब॒र्॒.हिर् ब॒र्॒.हिर॑सि स्रु॒ग्भ्यः स्रु॒ग्भ्यो॑ ऽसि ब॒र्॒.हिर् ब॒र्॒.हिर॑सि स्रु॒ग्भ्यः ।",
         "अ॒सि॒ स्रु॒ग्भ्यः स्रु॒ग्भ्यो᳚ ऽस्यसि स्रु॒ग्भ्यस्त्वा᳚ त्वा स्रु॒ग्भ्यो᳚ ऽस्यसि स्रु॒ग्भ्यस्त्वा᳚ ।",
         "स्रु॒ग्भ्यस्त्वा᳚ त्वा स्रु॒ग्भ्यः स्रु॒ग्भ्यस्त्वा॒ स्वाहा॒ स्वाहा᳚ त्वा स्रु॒ग्भ्यः स्रु॒ग्भ्यस्त्वा॒ स्वाहा᳚ ।",
         "स्रु॒ग्भ्य इति॑ स्रुक् - भ्यः ।",
         "त्वा॒ स्वाहा॒ स्वाहा᳚ त्वा त्वा॒ स्वाहा॑ दि॒वे दि॒वे स्वाहा᳚ त्वा त्वा॒ स्वाहा॑ दि॒वे ।",
         "स्वाहा॑ दि॒वे दि॒वे स्वाहा॒ स्वाहा॑ दि॒वे त्वा᳚ त्वा दि॒वे स्वाहा॒ स्वाहा॑ दि॒वे त्वा᳚ ।",
         "दि॒वे त्वा᳚ त्वा दि॒वे दि॒वे त्वा॒ ऽन्तरि॑क्षाया॒न्तरि॑क्षाय त्वा दि॒वे दि॒वे त्वा॒ ऽन्तरि॑क्षाय ।",
         "त्वा॒ ऽन्तरि॑क्षाया॒न्तरि॑क्षाय त्वा त्वा॒ ऽन्तरि॑क्षाय त्वा त्वा॒ ऽन्तरि॑क्षाय त्वा त्वा॒ ऽन्तरि॑क्षाय त्वा ।",
         "अ॒न्तरि॑क्षाय त्वा त्वा॒ ऽन्तरि॑क्षाया॒न्तरि॑क्षाय त्वा पृथि॒व्यै पृ॑थि॒व्यै त्वा॒ ऽन्तरि॑क्षाया॒न्तरि॑क्षाय त्वा पृथि॒व्यै ।",
         "त्वा॒ पृ॒थि॒व्यै पृ॑थि॒व्यै त्वा᳚ त्वा पृथि॒व्यै त्वा᳚ त्वा पृथि॒व्यै त्वा᳚ त्वा पृथि॒व्यै त्वा᳚ ।",
         "पृ॒थि॒व्यै त्वा᳚ त्वा पृथि॒व्यै पृ॑थि॒व्यै त्वा᳚ स्व॒धा स्व॒धा त्वा॑ पृथि॒व्यै पृ॑थि॒व्यै त्वा᳚ स्व॒धा ।",
         "त्वा॒ स्व॒धा स्व॒धा त्वा᳚ त्वा स्व॒धा पि॒तृभ्यः॑ पि॒तृभ्यः॑ स्व॒धा त्वा᳚ त्वा स्व॒धा पि॒तृभ्यः॑ ।",
         "स्व॒धा पि॒तृभ्यः॑ पि॒तृभ्यः॑ स्व॒धा स्व॒धा पि॒तृभ्य॒ ऊर्गूर्क् पि॒तृभ्यः॑ स्व॒धा स्व॒धा पि॒तृभ्य॒ ऊर्क् ।",
         "स्व॒धेति॑ स्व - धा ।",
         "पि॒तृभ्य॒ ऊर्गूर्क् पि॒तृभ्यः॑ पि॒तृभ्य॒ ऊर्ग् भ॑व भ॒वोर्क् पि॒तृभ्यः॑ पि॒तृभ्य॒ ऊर्ग् भ॑व ।",
         "पि॒तृभ्य॒ इति॑ पि॒तृ - भ्यः॒ ।",
         "ऊर्ग् भ॑व भ॒वोर्गूर्ग् भ॑व बर्.हि॒षद्भ्यो॑ बर्.हि॒षद्भ्यो॑ भ॒वोर्गूर्ग् भ॑व बर्.हि॒षद्भ्यः॑ ।",
         "भ॒व॒ ब॒र्॒.हि॒षद्भ्यो॑ बर्.हि॒षद्भ्यो॑ भव भव बर्.हि॒षद्भ्य॑ ऊ॒र्जोर्जा ब॑र्.हि॒षद्भ्यो॑ भव भव बर्.हि॒षद्भ्य॑ ऊ॒र्जा ।",
         "ब॒र्॒.हि॒षद्भ्य॑ ऊ॒र्जोर्जा ब॑र्.हि॒षद्भ्यो॑ बर्.हि॒षद्भ्य॑ ऊ॒र्जा पृ॑थि॒वीम् पृ॑थि॒वी मू॒र्जा ब॑र्.हि॒षद्भ्यो॑ बर्.हि॒षद्भ्य॑ ऊ॒र्जा पृ॑थि॒वीम् ।",
         "ब॒र्॒.हि॒षद्भ्य॒ इति॑ बर्.हि॒षत् - भ्यः॒ ।",
         "ऊ॒र्जा पृ॑थि॒वीम् पृ॑थि॒वी मू॒र्जोर्जा पृ॑थि॒वीम् ग॑च्छत गच्छत पृथि॒वी मू॒र्जोर्जा पृ॑थि॒वीम् ग॑च्छत ।",
         "पृ॒थि॒वीम् ग॑च्छत गच्छत पृथि॒वीम् पृ॑थि॒वीम् ग॑च्छत॒ विष्णो॒र् विष्णो᳚र् गच्छत पृथि॒वीम् पृ॑थि॒वीम् ग॑च्छत॒ विष्णोः᳚ ।",
         "ग॒च्छ॒त॒ विष्णो॒र् विष्णो᳚र् गच्छत गच्छत॒ विष्णोः॒ स्तूपः॒ स्तूपो॒ विष्णो᳚र् गच्छत गच्छत॒ विष्णोः॒ स्तूपः॑ ।",
         "विष्णोः॒ स्तूपः॒ स्तूपो॒ विष्णो॒र् विष्णोः॒ स्तूपो᳚ ऽस्यसि॒ स्तूपो॒ विष्णो॒र् विष्णोः॒ स्तूपो॑ ऽसि ।",
         "स्तूपो᳚ ऽस्यसि॒ स्तूपः॒ स्तूपो॒ऽस्यूर्णा᳚म्रदस॒ मूर्णा᳚म्रदस मसि॒ स्तूपः॒ स्तूपो॒ऽस्यूर्णा᳚म्रदसम् ।",
         "अ॒स्यूर्णा᳚म्रदस॒ मूर्णा᳚म्रदस मस्य॒स्यूर्णा᳚म्रदसम् त्वा॒ त्वोर्णा᳚म्रदस मस्य॒स्यूर्णा᳚म्रदसम् त्वा ।",
         "ऊर्णा᳚म्रदसम् त्वा॒ त्वोर्णा᳚म्रदस॒ मूर्णा᳚म्रदसम् त्वा स्तृणामि स्तृणामि॒ त्वोर्णा᳚म्रदस॒ मूर्णा᳚म्रदसम् त्वा स्तृणामि ।",
         "ऊर्णा᳚म्रदस॒मित्यूर्णा᳚ - म्र॒द॒स॒म् ।",
         "त्वा॒ स्तृ॒णा॒मि॒ स्तृ॒णा॒मि॒ त्वा॒ त्वा॒ स्तृ॒णा॒मि॒ स्वा॒स॒स्थꣳ स्वा॑स॒स्थꣳ स्तृ॑णामि त्वा त्वा स्तृणामि स्वास॒स्थम् ।",
         "स्तृ॒णा॒मि॒ स्वा॒स॒स्थꣳ स्वा॑स॒स्थꣳ स्तृ॑णामि स्तृणामि स्वास॒स्थम् दे॒वेभ्यो॑ दे॒वेभ्यः॑ स्वास॒स्थꣳ स्तृ॑णामि स्तृणामि स्वास॒स्थम् दे॒वेभ्यः॑ ।",
         "स्वा॒स॒स्थम् दे॒वेभ्यो॑ दे॒वेभ्यः॑ स्वास॒स्थꣳ स्वा॑स॒स्थम् दे॒वेभ्यो॑ गन्ध॒र्वो ग॑न्ध॒र्वो दे॒वेभ्यः॑ स्वास॒स्थꣳ स्वा॑स॒स्थम् दे॒वेभ्यो॑ गन्ध॒र्वः ।",
         "स्वा॒स॒स्थमिति॑ सु - आ॒स॒स्थम् ।",
         "दे॒वेभ्यो॑ गन्ध॒र्वो ग॑न्ध॒र्वो॑ दे॒वेभ्यो॑ दे॒वेभ्यो॑ गन्ध॒र्वो᳚ ऽस्यसि गन्ध॒र्वो दे॒वेभ्यो॑ दे॒वेभ्यो॑ गन्ध॒र्वो॑ ऽसि ।",
         "ग॒न्ध॒र्वो᳚ ऽस्यसि गन्ध॒र्वो ग॑न्ध॒र्वो॑ ऽसि वि॒श्वाव॑सुर् वि॒श्वाव॑सुरसि गन्ध॒र्वो ग॑न्ध॒र्वो॑ ऽसि वि॒श्वाव॑सुः ।",
         "अ॒सि॒ वि॒श्वाव॑सुर् वि॒श्वाव॑सुरस्यसि वि॒श्वाव॑सु॒र् विश्व॑स्मा॒द् विश्व॑स्माद् वि॒श्वाव॑सुरस्यसि वि॒श्वाव॑सु॒र् विश्व॑स्मात् ।",
         "वि॒श्वाव॑सु॒र् विश्व॑स्मा॒द् विश्व॑स्माद् वि॒श्वाव॑सुर् वि॒श्वाव॑सु॒र् विश्व॑स्मा॒दीष॑त॒ ईष॑तो॒ विश्व॑स्माद् वि॒श्वाव॑सुर् वि॒श्वाव॑सु॒र् विश्व॑स्मा॒दीष॑तः ।",
         "वि॒श्वाव॑सु॒रिति॑ वि॒श्व - व॒सुः॒ ।",
         "विश्व॑स्मा॒दीष॑त॒ ईष॑तो॒ विश्व॑स्मा॒द् विश्व॑स्मा॒दीष॑तो॒ यज॑मानस्य॒ यज॑मान॒स्येष॑तो॒ विश्व॑स्मा॒द् विश्व॑स्मा॒दीष॑तो॒ यज॑मानस्य ।",
         "ईष॑तो॒ यज॑मानस्य॒ यज॑मान॒स्येष॑त॒ ईष॑तो॒ यज॑मानस्य परि॒धिः प॑रि॒धिर्यज॑मान॒स्येष॑त॒ ईष॑तो॒ यज॑मानस्य परि॒धिः ।",
         "यज॑मानस्य परि॒धिः प॑रि॒धिर्यज॑मानस्य॒ यज॑मानस्य परि॒धिरि॒ड इ॒डस् प॑रि॒धिर्यज॑मानस्य॒ यज॑मानस्य परि॒धिरि॒डः ।",
         "प॒रि॒धिरि॒ड इ॒डस् प॑रि॒धिः प॑रि॒धिरि॒ड ई॑डि॒त ई॑डि॒त इ॒डस् प॑रि॒धिः प॑रि॒धिरि॒ड ई॑डि॒तः ।",
         "प॒रि॒धिरिति॑ परि - धिः ।",
         "इ॒ड ई॑डि॒त ई॑डि॒त इ॒ड इ॒ड ई॑डि॒त इन्द्र॒स्ये न्द्र॑स्येडि॒त इ॒ड इ॒ड ई॑डि॒त इन्द्र॑स्य ।",
         "ई॒डि॒त इन्द्र॒स्ये न्द्र॑स्येडि॒त ई॑डि॒त इन्द्र॑स्य बा॒हुर् बा॒हुरिन्द्र॑स्येडि॒त ई॑डि॒त इन्द्र॑स्य बा॒हुः ।",
         "इन्द्र॑स्य बा॒हुर् बा॒हुरिन्द्र॒स्ये न्द्र॑स्य बा॒हुर॑स्यसि बा॒हुरिन्द्र॒स्ये न्द्र॑स्य बा॒हुर॑सि ।",
         "बा॒हुर॑स्यसि बा॒हुर् बा॒हुर॑सि॒ दक्षि॑णो॒ दक्षि॑णो ऽसि बा॒हुर् बा॒हुर॑सि॒ दक्षि॑णः ।",
         "अ॒सि॒ दक्षि॑णो॒ दक्षि॑णो ऽस्यसि॒ दक्षि॑णो॒ यज॑मानस्य॒ यज॑मानस्य॒ दक्षि॑णो ऽस्यसि॒ दक्षि॑णो॒ यज॑मानस्य ।"
      ]
   },
   "id": "TS 1.1.11.1",
   "jataipaatha": {
      "lines": [
         "कृष्णो᳚ ऽस्यसि॒ कृष्णः॒ कृष्णो॑ ऽसि ।",
         "अ॒स्या॒ख॒रे॒ष्ठ आ॑खरे॒ष्ठो᳚ ऽस्यस्याखरे॒ष्ठः ।",
         "आ॒ख॒रे॒ष्ठो᳚ ऽग्नये॒ ऽग्नय॑ आखरे॒ष्ठ आ॑खरे॒ष्ठो᳚ ऽग्नये᳚ ।",
         "आ॒ख॒रे॒ष्ठ इत्या॑खरे - स्थः ।",
         "अ॒ग्नये᳚ त्वा त्वा॒ ऽग्नये॒ ऽग्नये᳚ त्वा ।",
         "त्वा॒ स्वाहा॒ स्वाहा᳚ त्वा त्वा॒ स्वाहा᳚ ।",
         "स्वाहा॒ वेदि॒र् वेदिः॒ स्वाहा॒ स्वाहा॒ वेदिः॑ ।",
         "वेदि॑रस्यसि॒ वेदि॒र् वेदि॑रसि ।",
         "अ॒सि॒ ब॒र्॒.हिषे॑ ब॒र्॒.हिषे᳚ ऽस्यसि ब॒र्॒.हिषे᳚ ।",
         "ब॒र्॒.हिषे᳚ त्वा त्वा ब॒र्॒.हिषे॑ ब॒र्॒.हिषे᳚ त्वा ।",
         "त्वा॒ स्वाहा॒ स्वाहा᳚ त्वा त्वा॒ स्वाहा᳚ ।",
         "स्वाहा॑ ब॒र्॒.हिर् ब॒र्॒.हिः स्वाहा॒ स्वाहा॑ ब॒र्॒.हिः ।",
         "ब॒र्॒.हिर॑स्यसि ब॒र्॒.हिर् ब॒र्॒.हिर॑सि ।",
         "अ॒सि॒ स्रु॒ग्भ्यः स्रु॒ग्भ्यो᳚ ऽस्यसि स्रु॒ग्भ्यः ।",
         "स्रु॒ग्भ्यस्त्वा᳚ त्वा स्रु॒ग्भ्यः स्रु॒ग्भ्यस्त्वा᳚ ।",
         "स्रु॒ग्भ्य इति॑ स्रुक् - भ्यः ।",
         "त्वा॒ स्वाहा॒ स्वाहा᳚ त्वा त्वा॒ स्वाहा᳚ ।",
         "स्वाहा॑ दि॒वे दि॒वे स्वाहा॒ स्वाहा॑ दि॒वे ।",
         "दि॒वे त्वा᳚ त्वा दि॒वे दि॒वे त्वा᳚ ।",
         "त्वा॒ ऽन्तरि॑क्षाया॒न्तरि॑क्षाय त्वा त्वा॒ ऽन्तरि॑क्षाय ।",
         "अ॒न्तरि॑क्षाय त्वा त्वा॒ ऽन्तरि॑क्षाया॒न्तरि॑क्षाय त्वा ।",
         "त्वा॒ पृ॒थि॒व्यै पृ॑थि॒व्यै त्वा᳚ त्वा पृथि॒व्यै ।",
         "पृ॒थि॒व्यै त्वा᳚ त्वा पृथि॒व्यै पृ॑थि॒व्यै त्वा᳚ ।",
         "त्वा॒ स्व॒धा स्व॒धा त्वा᳚ त्वा स्व॒धा ।",
         "स्व॒धा पि॒तृभ्यः॑ पि॒तृभ्यः॑ स्व॒धा स्व॒धा पि॒तृभ्यः॑ ।",
         "स्व॒धेति॑ स्व - धा ।",
         "पि॒तृभ्य॒ ऊर्गूर्क् पि॒तृभ्यः॑ पि॒तृभ्य॒ ऊर्क् ।",
         "पि॒तृभ्य॒ इति॑ पि॒तृ - भ्यः॒ ।",
         "ऊर्ग् भ॑व भ॒वोर्गूर्ग् भ॑व ।",
         "भ॒व॒ ब॒र्॒.हि॒षद्भ्यो॑ बर्.हि॒षद्भ्यो॑ भव भव बर्.हि॒षद्भ्यः॑ ।",
         "ब॒र्॒.हि॒षद्भ्य॑ ऊ॒र्जोर्जा ब॑र्.हि॒षद्भ्यो॑ बर्.हि॒षद्भ्य॑ ऊ॒र्जा ।",
         "ब॒र्॒.हि॒षद्भ्य॒ इति॑ बर्.हि॒षत् - भ्यः॒ ।",
         "ऊ॒र्जा पृ॑थि॒वीम् पृ॑थि॒वी मू॒र्जोर्जा पृ॑थि॒वीम् ।",
         "पृ॒थि॒वीम् ग॑च्छत गच्छत पृथि॒वीम् पृ॑थि॒वीम् ग॑च्छत ।",
         "ग॒च्छ॒त॒ विष्णो॒र् विष्णो᳚र् गच्छत गच्छत॒ विष्णोः᳚ ।",
         "विष्णोः॒ स्तूपः॒ स्तूपो॒ विष्णो॒र् विष्णोः॒ स्तूपः॑ ।",
         "स्तूपो᳚ ऽस्यसि॒ स्तूपः॒ स्तूपो॑ ऽसि ।",
         "अ॒स्यूर्णा᳚म्रदस॒ मूर्णा᳚म्रदस मस्य॒स्यूर्णा᳚म्रदसम् ।",
         "ऊर्णा᳚म्रदसम् त्वा॒ त्वोर्णा᳚म्रदस॒ मूर्णा᳚म्रदसम् त्वा ।",
         "ऊर्णा᳚म्रदस॒मित्यूर्णा᳚ - म्र॒द॒स॒म् ।",
         "त्वा॒ स्तृ॒णा॒मि॒ स्तृ॒णा॒मि॒ त्वा॒ त्वा॒ स्तृ॒णा॒मि॒ ।",
         "स्तृ॒णा॒मि॒ स्वा॒स॒स्थꣳ स्वा॑स॒स्थꣳ स्तृ॑णामि स्तृणामि स्वास॒स्थम् ।",
         "स्वा॒स॒स्थम् दे॒वेभ्यो॑ दे॒वेभ्यः॑ स्वास॒स्थꣳ स्वा॑स॒स्थम् दे॒वेभ्यः॑ ।",
         "स्वा॒स॒स्थमिति॑ सु - आ॒स॒स्थम् ।",
         "दे॒वेभ्यो॑ गन्ध॒र्वो ग॑न्ध॒र्वो दे॒वेभ्यो॑ दे॒वेभ्यो॑ गन्ध॒र्वः ।",
         "ग॒न्ध॒र्वो᳚ ऽस्यसि गन्ध॒र्वो ग॑न्ध॒र्वो॑ ऽसि ।",
         "अ॒सि॒ वि॒श्वाव॑सुर् वि॒श्वाव॑सुरस्यसि वि॒श्वाव॑सुः ।",
         "वि॒श्वाव॑सु॒र् विश्व॑स्मा॒द् विश्व॑स्माद् वि॒श्वाव॑सुर् वि॒श्वाव॑सु॒र् विश्व॑स्मात् ।",
         "वि॒श्वाव॑सु॒रिति॑ वि॒श्व - व॒सुः॒ ।",
         "विश्व॑स्मा॒दीष॑त॒ ईष॑तो॒ विश्व॑स्मा॒द् विश्व॑स्मा॒दीष॑तः ।",
         "ईष॑तो॒ यज॑मानस्य॒ यज॑मान॒स्येष॑त॒ ईष॑तो॒ यज॑मानस्य ।",
         "यज॑मानस्य परि॒धिः प॑रि॒धिर् यज॑मानस्य॒ यज॑मानस्य परि॒धिः ।",
         "प॒रि॒धिरि॒ड इ॒डस्प॑रि॒धिः प॑रि॒धिरि॒डः ।",
         "प॒रि॒धिरिति॑ परि - धिः ।",
         "इ॒ड ई॑डि॒त ई॑डि॒त इ॒ड इ॒ड ई॑डि॒तः ।",
         "ई॒डि॒त इन्द्र॒स्ये न्द्र॑स्येडि॒त ई॑डि॒त इन्द्र॑स्य ।",
         "इन्द्र॑स्य बा॒हुर् बा॒हुरिन्द्र॒स्ये न्द्र॑स्य बा॒हुः ।",
         "बा॒हुर॑स्यसि बा॒हुर् बा॒हुर॑सि ।",
         "अ॒सि॒ दक्षि॑णो॒ दक्षि॑णो ऽस्यसि॒ दक्षि॑णः ।"
      ]
   },
   "kramampaatha": {
      "lines": [
         "कृष्णो॑ऽसि । अ॒स्या॒ख॒रे॒ष्ठः । आ॒ख॒रे॒ष्ठो᳚ऽग्नये᳚ । आ॒ख॒रे॒ष्ठ इत्या॑खरे - स्थः । अ॒ग्नये᳚ त्वा । त्वा॒ स्वाहा᳚ । स्वाहा॒ वेदिः॑ । वेदि॑रसि । अ॒सि॒ ब॒र्॒.हिषे᳚ । ब॒र्॒.हिषे᳚ त्वा । त्वा॒ स्वाहा᳚ । स्वाहा॑ ब॒र्॒.हिः । ब॒र्॒.हिर॑सि । अ॒सि॒ स्रु॒ग्भ्यः । स्रु॒ग्भ्यस्त्वा᳚ । स्रु॒ग्भ्य इति॑ स्रुक् - भ्यः । त्वा॒ स्वाहा᳚ । स्वाहा॑ दि॒वे । दि॒वे त्वा᳚ । त्वा॒ऽन्तरि॑क्षाय । अ॒न्तरि॑क्षाय त्वा । त्वा॒ पृ॒थि॒व्यै । पृ॒थि॒व्यै त्वा᳚ । त्वा॒ स्व॒धा । स्व॒धा पि॒तृभ्यः॑ । स्व॒धेति॑ स्व - धा । पि॒तृभ्य॒ ऊर्क् । पि॒तृभ्य॒ इति॑ पि॒तृ - भ्यः॒ । ऊर्ग् भ॑व । भ॒व॒ ब॒॒र्॒.हि॒षद्भ्यः॑ । ब॒॒र्॒.हि॒षद्भ्य॑ ऊ॒र्जा । ब॒र्॒.॒हि॒षद्भ्य॒ इति॑ बर्.हि॒षत् - भ्यः॒ । ऊ॒र्जा पृ॑थि॒वीम् । पृ॒थि॒वीम् ग॑च्छत । ग॒च्छ॒त॒ विष्णोः᳚ । विष्णोः॒ स्तूपः॑ । स्तूपो॑ऽसि । अ॒स्यूर्णा᳚म्रदसम् । \nऊर्णा᳚म्रदसम् त्वा । ऊर्णा᳚म्रदस॒मित्यूर्णा᳚ - म्र॒द॒स॒म् । त्वा॒ स्तृ॒णा॒मि॒ । स्तृ॒णा॒मि॒ स्वा॒स॒स्थम् । स्वा॒स॒स्थम् दे॒वेभ्यः॑ । स्वा॒स॒स्थमिति॑ सु - आ॒स॒स्थम् । दे॒वेभ्यो॑ गन्ध॒र्वः । ग॒न्ध॒र्वो॑ऽसि । अ॒सि॒ वि॒श्वाव॑सुः । वि॒श्वाव॑सु॒र् विश्व॑स्मात् । वि॒श्वाव॑सु॒रिति॑ वि॒श्व - व॒सुः॒ । विश्व॑स्मा॒दीष॑तः । ईष॑तो॒ यज॑मानस्य । यज॑मानस्य परि॒धिः । प॒रि॒धिरि॒डः । प॒रि॒धिरिति॑ परि - धिः । इ॒ड ई॑डि॒तः । ई॒डि॒त इन्द्र॑स्य । इन्द्र॑स्य बा॒हुः । बा॒हुर॑सि । अ॒सि॒ दक्षि॑णः"
      ]
   },
   "padapaatha": {
      "lines": [
         "कृष्णः॑ । अ॒सि॒ । आ॒ख॒रे॒ष्ठ इत्या॑खरे - स्थः । अ॒ग्नये᳚ । त्वा॒ । स्वाहा᳚ । वेदिः॑ । अ॒सि॒ । ब॒र्.॒हिषे᳚ । त्वा॒ । स्वाहा᳚ । ब॒र्.॒हिः । अ॒सि॒ । स्रु॒ग्भ्य इति॑ स्रुक् -भ्यः । त्वा॒ । स्वाहा᳚ । दि॒वे । त्वा॒ । अ॒न्तरि॑क्षाय । त्वा॒ । पृ॒थि॒व्यै । त्वा॒ । स्व॒धेति॑ स्व-धा । पि॒तृभ्य॒ इति॑ पि॒तृ -भ्यः॒ । ऊर्क् । भ॒व॒ । ब॒र्.॒हि॒षद्भ्य॒ इति॑ बर्.हि॒षत् - भ्यः॒ । ऊ॒र्जा । पृ॒थि॒वीम् । ग॒च्छ॒त॒ । विष्णोः᳚ । स्तूपः॑ । अ॒सि॒ । ऊर्णा᳚म्रदस॒मित्यूर्णा᳚ - म्र॒द॒स॒म् । त्वा॒ । स्तृ॒णा॒मि॒ । स्वा॒स॒स्थमिति॑ सु -आ॒स॒स्थम् । दे॒वेभ्यः॑ । ग॒न्ध॒र्वः॑ । अ॒सि॒ । वि॒श्वाव॑सु॒रिति॑ वि॒श्व - व॒सुः॒ । विश्व॑स्मात् । ईष॑तः । यज॑मानस्य । प॒रि॒धिरिति॑ परि - धिः । इ॒डः । ई॒डि॒तः । इन्द्र॑स्य । बा॒हुः । अ॒सि॒ ।"
      ]
   },
   "samhita": {
      "lines": [
         "कृष्णो᳚ऽस्याखरे॒ष्ठो᳚ऽग्नये᳚ त्वा॒ स्वाहा॒ वेदि॑रसि ब॒र्॒.हिषे᳚ त्वा॒ स्वाहा ॑ब॒र्॒.हिर॑सि स्रु॒ग्भ्यस्त्वा॒ स्वाहा॑ दि॒वे त्वा॒ऽन्तरि॑क्षाय त्वा पृथि॒व्यै त्वा᳚ स्व॒धा पि॒तृभ्य॒ ऊर्ग्भ॑व बर्.हि॒षद्भ्य॑  ऊ॒र्जा पृ॑थि॒वीं ग॑च्छत॒ विष्णोः॒ स्तूपो॒ऽस्यूर्णा᳚म्रदसं त्वा स्तृणामि स्वास॒स्थं दे॒वेभ्यो॑ गन्ध॒र्वो॑ऽसि वि॒श्वाव॑सु॒र् विश्व॑स्मा॒दीष॑तो॒ यज॑मानस्य परि॒धिरि॒ड ई॑डि॒त इन्द्र॑स्य बा॒हुर॑सि॒ -[ ]"
      ]
   }
}